
# km100

Nonprofit szabályrendszer a M\* világához\
Ailtas, 2004-2022

\
`Creative Commons Licenc`

Ez a dokumentum, egyes részletei, másolatai, valamint kapcsolódó részei a [Creative Commons BY-NC-SA 4.0](https://creativecommons.org/licenses/by-nc-sa/4.0/deed.hu), azaz a
„Nevezd meg! – Ne add el! – Így add tovább!” 4.0 licenc feltételeinek megfelelően használható fel.

# Áttekintés, bevezetés

A km100 egy nonprofit szabályrendszer M\* világához, amely háziszabályok gyűjteményeként indult, majd nulláról újrakezdve egy önálló rendszerré nőtte ki magát. Fejlesztése (2004 óta) aktívan folyik.

A km100-nak nem célja helyettesíteni a hivatalos  szabályrendszert, amely a régi rendszerrel való viszonylagos szabályrendszeri és hangulati kompatibilitást próbálta megőrizni. A km100 a haladó játékosoknak készült, akiknek nem fontos a régihez való kötődés, szívesen kipróbálnak egy kompromisszumok és \"nosztalgia nélküli\" rendszert.

Az évek során több \"alapmotort\" fejlesztettünk és dobtunk ki (ez leginkább a képzettségrendszerre igaz). Nem célunk (már) a teljesen eredeti és új rendszer kitalálása, több ötletet, megoldást, bevallottan más - már bizonyított - rendszerekből lestünk el. A cél, hogy a saját és más rendszerek jól működő részeit egy jól teljesítő, nem túlbonyolított, mégis logikus egységbe foglaljuk és pótoljunk (nekünk) régóta fájó hiányokat, vagy idegesítő logikátlanságokat.

A rendszer nonprofit, soha semmilyen anyagi, vagy egyéb ellenszolgáltatást nem kérünk, vagy fogadunk el, viszont minden dokumentumra a `Creative Commons` bevezetőben említett feltételei érvényesek.

# Karakteralkotás

⭕TODO⭕: Bevezetés

## Előtörténet, személyiség

⭕TODO⭕: Szépen kifejteni a lentieket.

Kötelezően ki kell fejteni a karakter megalkotásakor:

- Külső megjelenés és hatásai
  - Teljesen szabadon meghatározható a külső
  - Ha valaki pl. csúnya, akkor nehezebben ismerkedik, ha szép, akkor
    sok irigye van, szóval csak ésszel..

- Személyiség, szociális „tulajdonságok"
  - mennyire kommunikatív, mekkora hatása van az emberekre,
    visszahúzódó-e, stb, megszégyenítéshez mennyire ért, mennyire
    mogorva, piszkálódó, stb
  - Mennyire gazdag érzelmileg. A Önuralom , Fogékonyság csak támpontot,
    vázat adnak.

## Szint, szintlépés, TP

Egy karakter „fejlettségét" az abszolút szubjektív „Szint" értékkel jellemezzük. Minél magasabb szintű valaki, annál több időt fordíthatott tanulásra, annál többet tapasztalt.

Az 1.szint kiemelt, itt jóval több pontot kap a karakter értékei növelésére (megalapozására), mivel ez a szint magában foglalja a karakter indításakor (általában ifjúkor) felhalmozott addigi élettapasztalatokat.

A fejlődés természetesen folyamatos, de az adminisztráció megkönnyítése érdekében alkalmazzuk a „Szintlépés" fogalmát. Szintlépés olyankor következik be, amikor a KM úgy ítéli, a karakter jelentősen fejlődött, sokat tapasztalt és ennek ideje lenne értékeiben is megmutatkozniuk.

`Tapasztalati pont (TP)`: a KM a fenti szabadelvű döntés helyett oszthat egy-egy tapasztalatot hozó esemény (harc, jó ötlet, érdekes szituáció, talpraesettség) úgynevezett Tapasztalati Pontokat. Szintlépés 1000 pontonként történik.

Aki békésen, kihívások, újdonságok, megpróbáltatások nélkül éli életét, az nem tapasztal sokat, élete végére legfeljebb 4-5. szintre jut el.

Irányelvek:

```
1.szintű karakter: tapasztalatlan mesterlegény vándorlása megkezdésekor
3.szintű: Más rendszereknél ez az 1.szint
6.szintű: tapasztalt harcos, elismert mágiatudó
9.szintű: neves harcos, félelmetes mágiahasználó
```

## Tulajdonságok

Mikor karaktert alkotsz, elképzeled magad előtt a külsejét, megálmodod a belső jellemzőit, melyek személyiségét árnyalják. Egyes, erős testi illetve személyiség jegyeinek számértékkel való leírása nagyban
megkönnyíti, hogy egy felületes, általános képet kapjunk a karakterről.
A későbbiekben ezek a számok fogják alapját adni más, összetettebb jellemzőinek, számértékeinek, ezért javasolt igen áttekintően meghatározni őket. A fenti alapvető értékek leírását az ún. Tulajdonságokkal végezzük. Tulajdonságaidból 8 darab különbözőt definiálunk. Ezek az alábbi táblázat szerint kerülnek meghatározásra.

---

**[Erő](#Erő)**

**[Edzettség](#Edzettség)**

**[Ügyesség](#Ügyesség)**

**[Gyorsaság](#Gyorsaság)**

**[Intelligencia](#Intelligencia)**

**[Emlékezet](#Emlékezet)**

**[Önuralom](#Önuralom)**

**[Fogékonyság](#Fogékonyság)**

---

A Tulajdonságok értéke `-5` és `+5` között mozoghat (ezen a faji módosítók utólag változtathatnak). A `-5` értelemszerűen a leggyengébb, súlyosan fogyatékos karakterek sajátja, míg a `+5`-ös értékkel bírók a legendák héroszai, irigyelt, rosszabb esetben gyűlölt nagyságok. A kinézetre és érzelmi „felépítésre" vonatkozó jellemzőket a játékosra bízzuk, dolgozza ki ő karakteralkotáskor, a KM-el egyeztetve. Hisszük, hogy nem kell mindent számszerűsíteni. Ezek részben szabadon  meghatározható jellemzők, részben a játékos beleélőképességén múlnak, azaz milyen hatással vannak más karakterekre.

---

### Erő

A nyers, fizikai erődet mutatja. Gyakorlatilag, hogy „mennyire vagy erős".

Fejleszthető tulajdonság.

<code>

**-5**: Egy pakli kártyát megemelni már edzésnek számít.

**-4/-3**: A szoba átrendezése is igazi erőpróba. Otthonülő alkat.

**-2/-1**: *Gyenge, ványadt alak.*

**0**: Átlagos

**+1/+2**: Elismerésre méltó izomzat, nem sokan kötekednek vele.

**+3/+4**: Rendszeresen nyeri az erőviadalokat. ⭕TODO⭕ Aki teheti, kitér
előle.

**+5**: Legendás hős, puszta kézzel felemel egy szekeret, falat tör ököllel,
rácsokat zúz. Istenként tisztelik, vagy rettegik. ⭕TODO⭕: Extra

</code>

---

### Edzettség

Mutatja kitartásodat, hogy mennyire vagy képes elviselni a tartós fizikai megterhelést, illetve hogy mennyire vagy ellenálló a betegségekkel, fertőzésekkel, mérgekkel szemben, valamint, komolyan beleszámít életerődbe is. Ha magas, gyorsabban felépülsz sérüléseidből is.

Fejleszthető tulajdonság.

<code>

**-5**: Még ma meghal

**-4/-3**: Szinte folyton ellátására szorul, állandóan veszélyben az élete. Egy könnyű nátha is elviheti. A rövid séta is hatalmas megterhelés számára.

**-2/-1**: Utálja a lépcsőket, gyorsan kimerül. A városi sétát azért bírja. Gyakran beteg.

**0**: Átlagos

**+1/+2**: Jól bírja a strapát, a menetelést, úszásban sokáig bírja, kiváló az egészsége, csak elvétve beteg.

**+3/+4**: A természet vad gyermeke. Beteg sose volt. „Kicsattanó az egészsége" - mondogatják. Lemeríthetetlen.

**+5**: Legendás serpa, lerázhatatlan nyomolvasó. Minimális alvással is remekül bírja. Legendás egészségű, beteg soha nem volt, még a járványokkal, mérgekkel szemben is jó eséllyel száll harcba. ⭕TODO⭕: Extra

</code>

---

### Ügyesség

Jelzi cselekedeteid összehangoltságát, mozgásod kifinomultságát, precizitását, kézügyességedet. Ezt a Tulajdonságod használod akár az egész testet igénybe vevő tevékenységről van szó, akár a kézzel, aprólékos tevékenység végzéséről, „piszmogásról".

Fejleszthető tulajdonság.

<code>

**-5**: Kiesni az ágyból is nagy mutatvány, a kanalat a kézfejére kötözik,
hogy enni tudjon.

**-4/-3**: A kulcs a legnagyobb ellensége, rendszeresen lefejeli az ajtófélfát.

**-2/-1**: Csetlik-botlik, minden elejt

**0**: Átlagos

**+1/+2**: Összehangolt, dinamikus mozgású, ügyesen pörgeti a pénzt az ujjai között

**+3/+4**: Szemet gyönyörködtető a mozgása. Ha képzik, ünnepelt táncos, vagy halálos gyilkolóművész is lehet belőle. Kész zsonglőr.

**+5**: Világhírű mutatványos - sokak szerint (tévesen) varázsló. Elit fejvadász iskolák legjobbjai. ⭕TODO⭕: Extra

</code>

---

### Gyorsaság

Mutatja reflexeidet, hogy milyen gyorsan mozdulsz, ha reagálni kell valamire.

Fejleszthető tulajdonság.

<code>

**-5**: Látja, hogy jön, de reagálni felesleges. Úgy se tud. A csigák
elkapása is komoly reflexpróba.

**-4/-3**: Mindig lassan mozdul. A csoszogás nála kocogás.

**-2/-1**: Egy leeső tányért elkapnia teljesen reménytelen. Lassan, vánszorogva fut.

**0**: Átlagos

**+1/+2**: Figyelemre méltó reflexek. Rendkívül fürge.

**+3/+4**: Boszorkányos gyorsaságú, sokan trükkre gyanakszanak - alaptalanul. Sprintben nincs párja.

**+5**: Észre se venni, hogy mozdult. Villámgyors. Körbefut, mire észreveszed. ⭕TODO⭕: Extra

</code>

---

### Intelligencia

Jelzi szellemi felkészültségedet mind helyzetfelismerés, problémamegoldó készség terén.

Nem fejleszthető tulajdonság.

<code>

**-5**: Komplett idióta. Az evésen és alváson kívül minden kihívás számára.

**-4/-3**: Ostoba, vagy szellemi sérült egyed. A kevés gondolkodást igénylő feladatok (pl. öldöklés fegyverrel) már nem okoznak neki gondot. Az egyszerű beszéd már megy neki.

**-2/-1**: Hát nem egy lángész. Annyi esze azért van, hogy inkább péknek menjen, mint írnoknak.

**0**: Átlagos

**+1/+2**: Gyors gondolkodású, jó problémamegoldó

**+3/+4**: Csiszolt elméje, villámgyors gondolkodása bámulatba ejtő. Mágiatudó, nagy konspirátor, veszélyes politikus lehet belőle.

**+5**: Mindent átlát, a legrejtettebb összefüggések is világosak számára. Ha hatalomvágyó, iszonyú veszélyt jelent a világ számára. ⭕TODO⭕: Extra

</code>

---

### Emlékezet

Memóriád fejlettségét mutatja, azt hogy mekkora tehetséged van lexikális ismeretek elsajátítása.

Fejleszthető tulajdonság.

<code>

**-5**: A jelenben él. Ha régebben jobb volt a memóriája, akkor beszélni tud, de semmilyen emléke nincs. Ami 1 perccel ezelőtt volt, arra sem emlékszik.

**-4/-3**: Nagyon rossz memória jellemzi, képtelen megjegyezni dolgokat, a tanulás számára kínkeserv.

**-2/-1**: Gyakran elfelejt ezt-azt, elég szétszórt, gyakran bosszankodik, hogy már megint elfelejtett valamit.

**0**: Átlagos

**+1/+2**: Pompás memóriája van. Mindent megjegyez, nem felejt el semmit.

**+3/+4**: Élő lexikon, adattár. Nem okoz számára gondot egész verseskötetek bebiflázása.

**+5**: Nem tanul, olvas. Számára ez ugyanazt jelenti. Minden megragad az emlékezetében méghozzá tökéletesen. Gyermekkorában történt eseményekre is pontosan emlékszik. Képes felidézni bármely beszélgetést szó szerint. Ha alacsony az Önuralma könnyen beleőrülhet. ⭕TODO⭕: Extra

</code>

---

### Önuralom

Mutatja érzelmi kiegyensúlyozottságodat, stabilitásodat, illetve hogy mennyire vagy képes uralni indulataidat, hangulataidat. Fontos összetevője a fájdalom elviselésének is és az Asztrális mágiaellenállásnak.

Fontos megjegyezni: az Önuralom nem összekeverendő a neveltetéssel. Például a déli puszták barbárjai magas Önuralommal bírnak annak ellenére, hogy felmenőik sértegetése esetén azonnal ütnek - ez neveltetésükből ered.

Fejleszthető tulajdonság.

<code>

**-5**: Őrült elmebetegek sajátja. Ösztönlény.

**-4/-3**: Teljesen érzelmei uralják, szélsőséges hangulatváltozásai vannak, meglehetősen kiszámíthatatlan. Színlelni képtelen. Önállótlan,
csordalény.

**-2/-1**: Labilis személyiség, sokszor elragadják érzelmei, gondolkodását is inkább azok irányítják. Nem képes határozott döntéseket hozni. Érzelmei külső jeleiben is megmutatkoznak, beszédéből, mozdulataiból ránézésre látszik, ha valami baja van.

**0**: Átlagos

**+1/+2**: Szilárd, céltudatos személyiség, aki jól uralja indulatait, nehezen kibillenthető. Remek parancsnok válhat belőle.

**+3/+4**: Híres hadvezér, neves aszkéta, vagy harcművész lehet. Érzelmeit jól uralja, ha olyan a személyisége, nehezebb észrevenni, ha hazudik.

**+5**: Megingathatatlan kőszikla. Tökéletesen uralja érzelmeit, teljesen el tud vonatkoztatni tőlük, kibillenteni szinte lehetetlen. Határozott, elképzeléseit mindig megvalósítja, a lehetetlen számára ismeretlen fogalom. Képes érzelmeit olyan fokon uralni, hogy külső jeleiből (testbeszéd, hang) képtelenség lelkiállapotára következtetni - leginkább egy gépre, vagy jégcsapra hasonlít. A fentiek a mágikus
detektálásokat természetesen nem befolyásolják.

</code>

---

### Fogékonyság

Az Fogékonyság a külvilág (leginkább más lények) rezdüléseinek érzékelését jeleníti. Ezen felül kisebb mértékben az érzelmi gazdagságot is jelképezi, de inkább a „detektáló" jellegű összetevő a kiemelt.

Fontos összetevője művészeti képzettségeknek illetve az Emberismeretnek, valamint beleszámít az Asztrális mágiaellenállásba is.

Nem fejleszthető tulajdonság.

<code>

**-5**: Van ő és ... senki más. Teljesen érzéketlen, akár egy gép.
Szeme láttára kiirthatják a családját, az sem mozdít meg benne semmit.
Szörnyeteg. A művészeteket teljesen értelmetlennek tartaná, ha
foglalkozna velük. De nem teszi.

**-4/-3**: Hidegen hagyja a legtöbb dolog, sokszor ez alacsony belső motivációval párosul. Mások rezdüléseire teljes mértékben immúnis, számára csak a saját jelene létezik, a külső hatásokat meg se próbálja értelmezni. Nem indítja meg semmi, legfeljebb egy családtagja halála - egy kicsit. „Érzéketlen tuskó" - mondogatják.

**-2/-1**: Nincs érzéke a hangulatok megragadásához, mágiával pszível, művészetekkel ne is próbálkozzon. Mások személyisége, mozgatórugói átláthatatlanok számára.

**0**: Átlagos

**+1/+2**: Szenzitív típus, jól ráérez a hangulatokra, mások mozgatórugóira. Érdemes mentális gyakorlatokkal foglalkoznia.

**+3/+4**: „A vesédbe lát" -- mondogatják, és valóban. Mindig ráérez a „lékkörre", érdemes hallgatnia az ösztöneire. Kiváló mágiatudó, emberismerő válhat belőle.

**+5**: Az ilyen emberek minden apró rezdülést érzékelnek, külső hangulatok iránt rendkívül fogékonyak. Remek emberismerő, vagy nagy művész válhat belőlük. Általában érzelemgazdag emberek, de van, akinél „mindössze" fantasztikus adottság, mélyebb érzelmek nélkül. Az ilyenekből lesznek a kiváló diplomaták, rettegett boszorkányok. Hatásában megegyezik a 1-es Erősítésű Asztrálszem diszciplínával, de passzív, állandóan működő képesség.

</code>

---

## Érzékek (származtatott tulajdonságok)

Hat van belőlük és az aktuálisan meglevő tulajdonságokból származtatjuk őket 1:1-ben. Emberek esetében `+5` a maximum

```
- Intuíció (Fogékonyságból) (ez gyakorlatilag a 6.érzék)
- Látás (Edzettségből)
- Hallás (Edzettségből)
- Szaglás (Edzettségből)
- Tapintás (Edzettségből)
- Ízlelés (Edzettségből)
```

---

### Érzékek növelése

Karakteralkotáskor (és csak akkor!) lehetőség van az egyes érzékek növelésére KP-ból.

*Fontos*: az Érzékek csökkentésével NEM lehet KP-kat „visszanyerni"!

```
- Intuíció : 10 KP / pont
- Látás: 7 KP / pont
- Hallás: 7 KP / pont
- Ízlelés+Szaglás egyben: 7 KP („csomagban" növelhetőek, egy 7 KP-s költés mindkettőt megnöveli)
- Tapintás: 5 KP /pont
```

---

### Vakság, süketség

Vak, vagy süket karakter indítása esetén a karakter Látása/Hallása `-5`-ösnek számít, és a karakter soron kívül `1. szinten` kap cserébe X KP-t. Ahol X:

```
- Vakság: + 40 KP
- Süketség: + 30 KP
```

*Fontos*: ha a karakter később (nem 1.szinten, karakteralkotáskor) lesz vak/süket, akkor természetesen NEM jár KP bónusz.

---

### Tartós sérültség

A testileg tartósan sérült (rokkant) karakter komoly hátrányokkal jár, ezért kompenzációként soron kívül 1. szinten kap cserébe X KP-t. Ahol X:

```
- Tartósan sérült: +10-50 KP (1-5 fok)
```

A sérültség fokától (1.-5.) függően a KM \"árazza be\" a bónuszt.
Irányadónak: `+10KP (1.fok)`: ha 1 kéz nyomorék, `+50KP (5.fok)`: teljes rokkantságért.

*Fontos*: ha a karakter később (nem 1.szinten, karakteralkotáskor) nyomorodik meg, akkor természetesen NEM jár KP bónusz.

A rokkantság csökkenti a karakter fizikai Tulajdonságait is. Erre végképp nem adnánk képletet, hiszen attól is függ, hogy az adott cselekedet során okoz -e hátrányt a sérülés, vagy sem. A fentiek mértékét szintén a KM-re bízzuk.

---

## Tulajdonság értékek megállapítása

A karakteralkotás kezdetén minden *Tulajdonságod* értéke `-5`. Első lépésben ossz el `64` pontot a nyolc T*ulajdonságod* között az alábbi táblázat szerint. (Megjegyzés: nem kell mindet elköltened, tartalékolhatsz is egy későbbi nagyobb „emelésre".)

### Fajok


````diff
- Fajok különleges képességeit Háttér-fortélyból kelljen felvenni.
⭕TODO⭕: kidolgozni azokat.
- Vagy: „csomagban" lehessen megvenni a fajt. Pl. Elf -- 30KP és megkapja a spec. képességeket.
- Vagy: a fajok Érzék-bónuszai úgy alakulnak, hogy kötelezően meg kell venniük azokat. (még nem eldöntött!!!) Pl. egy elfnek Látásra és Hallásra +2 bónusza van. Ez 24 + 20 = 44 KP
````

#### Módosítók, korlátok

Ha nem ember fajú karaktert alkotsz, akkor figyelembe kell venned az
egyes fajok tulajdonság-korlátait.

**ember**

<code>
[-5;+5] a határ mindenre.
</code>

**elf**

<code>
Erő: [-5; +4] ; Edzettség: [-5; +4] ; Ügyesség [-2;+6] ; Gyorsaság [-2;+6] ; Fogékonyság [-3;+6]

A „Kitartás"-t fortélyt fel *kell* vennie KP-ból, de nincs Edzettség követelménye.
</code>

**félelf**
<code>
Erő: [-5;+4] ; Gyorsaság [-4;+6]
</code>

**törpe**

<code>
Erő: [-1;+5] ; Gyorsaság [-5;+4] ; Edzettség [-2;+6] ; Emlékezet [-5;+6]; Fogékonyság [-5;+3]

Futásnál, úszásnál, gyaloglásnál sebessége 60%-a az emberének.
</code>

**ork**

<code>
Erő: [-1;+6] ; Edzettség [+0;+6]; Intelligencia [-5;+2] ; Fogékonyság [-5;+2]

ÉP bónusz: +2
</code>

**udvari ork**

<code>
Erő: [-1;+6] ; Edzettség [-1;+5]; Intelligencia
[-5;+3] ; Fogékonyság [-5;+4]

ÉP bónusz: +2
</code>

**kyr-vérű**

<code>
Edzettség: [-5;+4] ; Önuralom [-3;+6] ; Fogékonyság [-3;+6]
</code>

**amund**

<code>
Erő [0;+5] ; Edzettség [0;+5] ; Intelligencia [-5;+3] ; Önuralom [-5;+3] ; Fogékonyság [-3; +6]
</code>

**dzsenn**

<code>
Intelligencia [+1;+6] ; Önuralom [+1;+6] ;

Kötelező a „Pszí -- Dzsenn" pszí tradíció fortélyt 1.szinten
</code>

**gnóm**

<code>
Erő [-5;+2] ; Ügyesség [-2;+5], Intelligencia [+0;+6\]

Futásnál, úszásnál, gyaloglásnál sebessége 60%-a az emberének. ÉP levonás: -3 (minimum 1)
</code>

**goblin**

<code>
Erő [-5;+2] ; Edzettség [-2;+4] ; Ügyesség [-5;+6] ; Intelligencia [-5; +2]; Önuralom [-5 ;+2]

ÉP levonás: -4 (minimum 1)
</code>

**khál**

<code>
Erő [+1;+6] ; Edzettség [+1;+6] ; Ügyesség [+1;+5] ;
Gyorsaság [+1;+6] ; Intelligencia [-5 ; +2] ; Önuralom [-5 ; +2] ; Fogékonyság [-5;+3]*

* Számukra az emberi civilizáció nehezebben érthető
</code>

#### Hátrány

Az egyes fajok pozitív tulajdonságaiért „cserébe" fel is kell áldozni
valamit. Mivel ezen a világon az ember a leggyorsabban fejlődni képes
lény, ezért hozzájuk képest a többi faj lassabban jut előre. Ennek
szimulálását úgy jelenítjük meg, hogy magasabb a TP/Szint értékhatáruk.
Hogy mennyivel, azt az alábbi táblázat szemlélteti.

| Faj | TP/Szint  | Speciális
| ----------- | ----------- | ----------- |
| Ember | 1000 | ⭕ |
| Elf | ⭕ | ⭕ |
| Félelf | ⭕ | ⭕ |
| Törpe | ⭕ | ⭕ |
| Ork | ⭕ | ⭕ |
| udvari ork | ⭕ | ⭕ |
| kyr-vérű | ⭕ | ⭕ |
| amund | 1100 | • telekinézis:	+100 TP <br />• pirokinézis: +100 TP <br />• ultralátás: +150 TP<br />• telepátia: +100 TP <br />• egység: +??? TP |
| dzsenn | ⭕ | ⭕ |
| gnóm | ⭕ | ⭕ |
| goblin | ⭕ | ⭕ |
| khál | ⭕ | ⭕ |
| wier | ⭕*szerintem hagyjuk ki*⭕ | ⭕ |

<br />

---

## Tulajdonságpróba

Mikor a karakter olyan helyzetbe kerül, hogy valamelyik Tulajdonságát kell próbára tennie, – tehát nem valamelyik képzettségét érintő ismeretre van szükség –, akkor Tulajdonságpróbát kell tennie. Ez a következőképpen történik:

A KM meghatároz egy **4-9-ig** terjedő célszámot nehézségnek, a játékos pedig dob **k6**-al, és az eredményt hozzáadja az adott Tulajdonságának értékéhez. Ha a kapott szám nagyobb, vagy egyenlő a célszámmal, akkor a próba sikerült.

| Tulajdonságpróba <br /><sub>(dobás k6-al)</sub>  |  Célszám |
|----------|:-------------:|
| Könnyű  |  4 |
| Átlagos |  5 |
| Nehéz   |  6 |
| Nagyon nehéz |  7|
| Rendkívül nehéz |  8|
| Emberfeletti |  9|

### Összetett Tulajdonságpróba

Ha a karakternek egy olyan összetett próbát kell tennie, ami nem intézhető el 1db dobással (pl. több fázisból álló kombinált mozdulatsor, egy összetett, hosszan tartó, hullámzó érzelemimpulzus értelmezése Fogékonyság próbával), akkor igazságtalan lenne a maximális nehézséget többször megdobatni vele, hiszen így drasztikusan lecsökken az esélye a sikerre. Ilyenkor a következő módszert használjuk:

- [ ] A játékos dob egy próbát az indokolt maximális nehézségre (pl. „Nagyon nehéz" (Célszám:7))
- [ ] Ezután dob több (a KM dönti el, hány) próbát **1 fokozattal alacsonyabb nehézség ellen**. Pl. (2db Nehéz próbát). Így a siker eloszlása sokkal fokozatosabb és a biztos tudást is jobban jutalmazzuk, valamint elkerüljük, hogy egy kezdő - csak azért, mert szerencséset dobott - egy hosszú, részletes, tudását jóval meghaladó feladatot „véletlenül" megcsinálhasson.
- [ ] Hogy a másodlagos dobásból hány kell, az főleg attól függ, hogy a feladat „milyen hosszú", mennyire „többlépcsős".
- [ ] Ha nagyon finom bontást akarunk, akkor akár 2 fokozattal alacsonyabb nehézségre is dobathatunk akár így is: Nagyon nehéz (1db), Nehéz(1db), Átlagos (1db).

#### Példa Összetett Tulajdonságpróbára

⚡ Elkapdosni a folyamatosan potyogó tányérokat
- [ ] Tetves, a tolvaj Ügyessége: +3
- [ ] A próba „Nagyon nehéz" (**Célszám: 7**)
- [ ] Mivel a feladat elég komplex és időben is elhúzódhat, ezért nem intézhető el a dolog 1db dobással. A KM 1db Másodlagos próbát ír elő.
- [ ] Ekkor a próbák célszámai: 7 és 6 (50% és 66% esély a sikerre). Ezzel kb. 33%-a van a sikerre (0.5\*0.66). Látható, hogy az összetettebb feladatok nagyobb biztos tudást igényelnek.
- [ ] Tehát a próbák:

```
- 1x Nagyon nehéz (7) ellen
- 1x Nehéz (6) ellen
```

---

### Kombinált próbák

Az összetett próbákhoz hasonlóak a Kombinált próbák: adódhat olyan helyzet, hogy a karakternek több fajta Tulajdonságát kell próbára tenni egy adott szituációban. Pl. Erő és Ügyességpróbát is dobnia kell.

Ilyenkor a KM határozza meg a feladat nehézségét és jelölje ki az elsődleges Tulajdonságot, azaz, hogy az adott szituációban melyik a dominánsabb, fontosabb. Tehát a fenti példánál maradva inkább az Erőre, vagy az Ügyességre van nagyobb szükség.

Ezután a kiválasztott elsődleges Tulajdonságra dobjon próbát a karakter a KM által előzően meghatározott nehézségre, majd pedig egy másik próbát a másodlagos Tulajdonságra, a fenti nehézségnél 1-el könnyebb fokozattal.

**Figyelem**

A fenti szám nincs kőbe vésve! Ha a KM a másodlagos Tulajdonság szerepét
még kevésbé érzi fontosnak, akkor akár 2-vel, vagy 3-al is csökkentheti
annak Tulajdonságpróbáját.

***Példa***:

Továbbra is az első példánál maradva: ha a feladat „Nagyon nehéz" (7) és a KM az adott szituációban az Erő Tulajdonságot ítéli elsődlegesnek, akkor a dobandó próbák a következőek lesznek:

```
- Erőpróba: Nagyon nehéz (7) ellen
- Ügyességpróba: Nehéz (6) ellen
```

<sub>(Ha a KM szerint ebben az esetben az Ügyességpróba csak „apró kiegészítő", akkor az arra dobandó próba lehet „Átlagos" (5), vagy „Könnyű" (4) is) </sub>

---

### Tulajdonság ellenpróba

Ha két karakternek össze kell mérnie tudását egy konkrét Tulajdonsággal kapcsolatban (például ki tud tovább pénzt pörgetni a kezén), akkor Tulajdonság ellenpróbát kell dobniuk, amely a következőképpen néz ki:

Mindkét játékos dob (NJK esetén természetesen a KM) **k6**-al, és az eredményt hozzáadja az adott Tulajdonságának értékéhez. Aki nagyobb számot kap eredményül, az nyer. Ha az eredmények azonosak, akkor patthelyzet alakul ki, a KM belátása szerint (esetleg némi idő elteltével) új ellenpróba dobható. Ha az adott szituációban nem lehetséges patthelyzet, akkor újra kell dobni k6-al (ekkor már nem kell hozzáadni a Tulajdonság értékét) és a nagyobb szám nyer.

A fentiek alól kivételt képez az Erő-ellenpróba. Ott dobás nélkül mindig a nagyobb Erő Tulajdonsággal rendelkező karakter nyer.

## Életerő pontok

Minden élőlény a benne keringő testi és lelki energiának, az életerőnek
köszönheti, hogy különbözik a közönséges tárgyaktól. Ez az energia ad
életet, ha elhagyja testünk, meghalunk. Ezt szimuláljuk az ún. Életerő
pontokkal. Hogy kinek mennyi van belőle (mennyivel életerősebb), az a
karakterek Edzettség értékétől függ. Kiszámolása a következőképpen
történik:

A fenti ábra 18ÉP elosztását mutatja be.

**Kábulat ÉP (KT): **Verekedésnél, leütésnél, kábulatnál, rosszullétnél
használjuk a Kábulat ÉP Pontot (KT). Hatása ugyanolyan, mint az ÉP
vesztés (lásd Sebesülés fejezet), de nem okozhat halált, mivel nem jár
strukturális károsodással. Óránként 1 jön vissza. (Alvás közben óránként
2) Alapállapotban nem létezik. Kifejtését lásd a **Harcrendszer
Életerő** fejezetében.

## Méregellenállás

A Méregellenállás próba egyszerű Tulajdonság próba, melynél a karakter
Edzettség Tulajdonsága számít.

  ------------------------------------------
  **Méregellenállás **\
  (Edzettség + k6) **vs** Méreg Erőssége\*

  ------------------------------------------

\*A méregellenállást a méreg Erőssége (és NEM szintje) ellen kell
dobni!!!

Másodlagos hatás

~~*~~A mérgeknek lehet ún. ~~****~~Másodlagos hatása~~****~~, amely a
sikeres próba esetén következik be. Ennek hatása legfeljebb a rendes
hatásnál 1-el (~~**~~2-vel???~~**~~) alacsonyabb kategóriájú lehet.\
(Pl. Halál~~**~~→~~**~~Életveszély(~~**~~vagy Bódulat)~~**~~)~~*~~

~~**~~

## Mágiaellenállás

Lásd a **Pszi** doksit.

Majd ha ott kész, akkor beírni ide.

## Fejlődés

A karakter kalandjai során sokat tapasztal, ezáltal tanul. A tanulás
folyamata a km100 rendszerében a tapasztaláson keresztül valósul meg.
Minden olyan tett, cselekedet, élmény során, amely a karakter épülését,
fejlődését szolgálja ún. Tapasztalati Pontot (TP) ad.

1000 TP összegyűjtése után a karakter szintet lép és a
karakteralkotásnál meghatározott szabályok szerint növelheti karaktere
egyes értékeit az ún. Karakter Pontokból (KP), melyeket ilyenkor kap. Ez
utóbbi pontok elköltéséről láss alább egy rövid összegzést.

## Karakter pontok (KP) elosztása

KP = 150 + (Tapasztalati szint x (80 + Intelligencia)) + (Tapasztalati
szint x (15 + Emlékezet))\
(ez utóbbi kizárólag NEM harci/misztikus ismeretekre költhető!)

A karakterek 1. szinten **150 KP-**t (KP Alap), valamint minden szinten
(elsőn is) **(80+Intelligencia) KP-t** kapnak. Ezen felül további
(**15+Emlékezet**) KP jár szintenként, amit csak olyan ismeretre
fordíthatnak, amely nem harci/misztikus jellegű. A játékosnak a fenti
Karakter Pontjaiból kell felvennie a következőket:

-   Képzettségek

```{=html}
<!-- -->
```
-   A harci és misztikus képzettségek szintje legfeljebb (**szint+3**)
    lehet
-   A többi képzettség értéke pedig legfeljebb (**szint+8**) lehet
-   Szintlépéskor legfeljebb **2-vel** növelhetőek a képzettségek,
    kivéve, ha 0-ról akar valaki egy képzettséget tanulni (ilyenkor
    szintlépéskor maximum **3.szintre** növelheti egy lépésben a
    képzettséget).
-   Egy Átlagos, vagy Specializáció képzettség legfeljebb 3-al lehet
    magasabb, mint az őt magába foglaló Átfogó, vagy Átlagos képzettség.
    Ha nincs fölé tartozó képzettség (pl. Nyelvismeret esetén), akkor
    természetesen nincs felső korlát.
-   A képzettségek egyes kiemelt szintjeinek is lehetnek követelményei!
    Magas szinten főleg.

```{=html}
<!-- -->
```
-   Fortélyok

```{=html}
<!-- -->
```
-   Nehézségük és összetettségük szerint csoportosítjuk őket. Lehetnek
    1, vagy több fokúak.
-   Minden fok költsége: 15KP
-   Több fokú Fortélyoknál szintenként csak egy fokot lehet fejlődni
    akkor is, ha lenne elég KP több fokra is! Ez alól kivétel az 1.
    szint (karakteralkotás).
-   Egy szintlépés alkalmával nem vehető fel két olyan Fortély, amely
    ugyanazt a jellemzőt/képzettséget, stb módosítja.
-   A fortélyoknak lehetnek követelményei: Tulajdonságok elvárt értékei,
    képzettségek elvárt szintje, esetleg más fortélyok megléte, vagy
    valamilyen nem számszerűsíthető körülmény.

```{=html}
<!-- -->
```
-   Harcérték módosítók (HM) / Célzóérték módosítók (CM)
-   1 HM/CM = 5 KP
-   max (6+Ügyesség) HM/szint (HM = „puszta kezes" HM, amibe a TÉ és VÉ
    tartozik bele)
-   max 4 CM/szint (CM = Célzó Érték Módosító, ami a CÉ-re fordítandó
    harcérték módosítót jelöli)
-   max 5 HM/szint tehető egy harcértékre
-   Mana pontok, tanult Mágikus tradíció (ha van), Mágiaiskolák
-   1 Mana pont = 3 KP
-   Mágikus tradíciók: 50KP-ba kerülnek (csak 1x vehetőek fel) és
    követelményeik vannak (van amelyik, csak 1.szinten vehető fel).
    (Például: Kyr mozaikmágia, Vulgármágia, stb.)\
    **Ötlet**: Esetleg fel lehessen venni később is, de 4 szinten
    keresztül kelljen tanulni. Bejelenti a játékos szintlépésnél, aztán
    még 3 szintlépés kell, míg használhatja és felírhatja a lapjára.
-   Mágiaiskolák: Átlagos képzettségek. Csak azok a mágiaiskolák
    tanulhatóak, amelyek a karakter által ismert mágia tradíció alá
    tartoznak.

```{=html}
<!-- -->
```
-   Pszí tradíció, Pszí iskolák, Pszí pontok
-   1ψp = 2 KP
-   Pszí-alkalmazás: 4 fokú fortély egyre erősebb követelményekkel. Az
    alkalmazás fokát adja, nélküle nem lehet ψp-ot venni, vagy ψ
    tradíciót tanulni.
-   Pszí tradíciók: átlagos képzettségek: vannak erősségeik és csak
    bizonyos diszciplínákat ismernek

Manőverek

-   pl. lábsöprés, lefegyverzés, átdobás
-   Kivételek, mert **NEM** KP-ba, hanem Manőverfejlesztő Pontba
    (**MFP**) kerülnek, amit automatikusan kap a játékos. (Σ MFP =
    összes **nem-távolsági** harcmodor képzettségszintek összege)
-   Nem mind fejleszthető MFP-ből, van amit ráköltés nélkül simán „meg
    lehet csinálni". De a legtöbb puszta végrehajtásának is van
    szituációs, vagy egyéb követelménye.

## Harcértékek, Jellemzők

Hogy egy karakter milyen tapasztalt a harc terén, azt harcértékeivel
jellemezzük. Nyilvánvaló, hogy akinek inkább a fegyverforgatás az élete,
annak jobbak a harcértékei, mint annak, aki mágikus tudományokban mélyül
el. A harcértékek tárgyalását lásd a Harcrendszer fejezet 2.2.1-es
„Harcértékek" alfejezetében!

# Képzettségek

A Karakteralkotás és a Képzettségrendszer kikerült egy külön doksiba.

# Fortélyok

Kitéve külön doksiba.

# Nem játékos karakterek

A nem játékos karakterek, azaz az „NJK"-k a történet során felbukkanó
olyan alakok, akiket nem a játékosok, hanem a KM személyesít meg és ő is
irányítja őket. Céljaikat, gondolataikat a KM határozza meg, az a
játékosok számára ismeretlen (kivéve persze, ha az NJK úgy dönt közli
azokat, vagy valamilyen kényszerítő eszközzel kiszedik belőle).

  --------------------------------------------------
  NJK-kra nem érvényes a szint+3 képzettség limit!
  --------------------------------------------------

## NJK szintek

Egy egyszerű paraszt öregkorára elérheti a 3-4. szintet is. Ez persze
nem jár automatikus harcérték emelkedéssel, hiszen a **km100**
rendszerében csak az nő, amire költünk. Kivétel ez alól a Tudatalatti
Mágiaellenállás (TME), amely a tapasztalattal és korral lassan magától
nő.

---

`Creative Commons Licenc`

Ez a dokumentum és egyes részletei, másolatai a [Creative Commons BY-NC-SA 4.0](https://creativecommons.org/licenses/by-nc-sa/4.0/deed.hu), azaz a
„Nevezd meg! – Ne add el! – Így add tovább!” 4.0 licenc feltételeinek megfelelően használható fel.

Ailtas 2022
