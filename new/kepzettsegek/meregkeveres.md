#### Méregkeverés, Méregmester

Ez a képzettség tanulható Átfogó képzettségként (ekkor minden típusú
méregre vonatkozik), illetve Átlagos képzettségként -- ekkor választani
kell, hogy mely típusú mérgeket tanulja a karakter a lenti három
csoportból:

-   Étel és italmérgek
-   Légi- és kontaktmérgek
-   Fegyvermérgek

A mérgek összetevő szerint csoportosítva három kategóriába sorolhatók:

-   állati
-   növényi
-   ásványi (szervetlen)

Egy jó „szakembernek" tudnia kell, hogy a fenti anyagokból (állat,
növény, ásvány) hogyan vonja ki a méreganyagot, ezért:

-   A Méregkeverés képzettség szintje nem lehet magasabb, mint az
    Élettan, Herbalizmus és Alkímia képzettségek szintjeinek összege.
    PROBLÉMA: Életten is „halmazos" képzettség (Átfogó-Átlagos)
-   Hogy egy nyersanyagból a karakter ki tud-e vonni méreganyagot, az a
    fenti képzettségek szintjétől (is) függ. A konkrét esetet és
    körülményeket figyelembe véve a KM dönt.

A Méregkeverés képzettség megadja, hogy az alkalmazó milyen típusú,
hatékonyságú mérget képes megalkotni. A mérgeket elkészítésük
bonyolultsága szerint egy ún. Szinttel jellemzünk.

  ---------------------------
  Méreg szintje = X+Y+Z+T+W
  ---------------------------

A méregkeverő legfeljebb olyan Szintű mérget képes kikeverni, ami **nem
nagyobb a Méregkeverés képzettség szintjének kétszeresénél**. Valamint
szükséges a megfelelő összetevők megléte!

***Méreg szintjének kiszámolása***

-   **X**: méreg erőssége (1-10): Ez adja meg, hogy mennyire nehezen áll
    ellen a szervezet a méregnek, mennyire hatékony. Gyakorlatilag az
    összetevők „erejétől" függ. A hatékonyabb (esetleg titkos)
    összetevők ismerete a magas szintű méregkeverés ismérve.
-   Az 1-es a leggyengébb, a 10-es a legerősebb mérgek jellemzője
    (Figyelem! Az erősség nem egyenlő a romboló hatással! Léteznek
    például nagyon hatékony, 10-es erősségű altatók is)
-   Plusz adag: ha a normális adagnál nagyobb mennyiséget használunk
    fel, megnőhet a méreg erőssége (KM dönt). Szabály: a méreg erősségét
    az adag növelésével **legfeljebb duplájára** növelhetjük!! Vegyük
    figyelembe viszont, hogy a hordozó közeg (levegő, fegyver pengéje,
    stb) legfeljebb mekkora adagot képes tárolni, valamint egyéb
    nehezítő körülményeket is: pl az italméregben nagyobb mennyiségnél
    nagyon feltűnő lehet a megváltozott íz, stb.\
    TODO: adag növelés és Erősség növekedés matematikai kapcsolata

-   **Y**: hatása súlyossága

  ----------------------------- ------- -------------
  Hatás max súlyossága          Érték   Követelmény
  Enyhe rosszullét, hányás      1       \-
  Kábulat, Görcs                2       \-
  Bódulat, Részleges bénulás    3       \-
  Életveszély, Teljes bénulás   4       \-
  Halál                         5       \-
  ----------------------------- ------- -------------

-   **Z**: meddig áll el szabad levegőn/folyadékban?

  ---------------- ------- ---------------
  Meddig áll el?   Érték   Méregkeverés\
                           követelmény

  Pár másodperc    0       \-

  1 perc           1       \-

  10 perc          2       \-

  1 óra            3       3.szint

  1 nap            4       6.szint

  1 hónap          5       9.szint

  Örökké           6       12.szint
  ---------------- ------- ---------------

-   **T**: Hatóidő

  ----------------------- ------- -------------
  Milyen gyorsan hat?     Érték   Követelmény
  30 perc - 3 óra múlva   0       \-
  4 -- 23 óra múlva       +1      3.szint
  2-20 perc múlva         +1      3.szint
  1-10 nap múlva          +2      5.szint
  2-6 kör múlva           +2      5.szint
  2-4 hét múlva           +3      7.szint
  Gyorsan (10 szegmens)   +4      7.szint
  Hónapok múlva           +4      9.szint
  Azonnal (1szegmens)     +5      9.szint
  Évek múlva              +5      12.szint
  ----------------------- ------- -------------

-   **W**: Speciális
-   Több komponensű: minden újabb komponensre bontás: **+2**
-   Több hordozó közeg (étel/ital, légnemű, véráramban ható): plusz
    hordozónként **+3**
-   Kis mennyiség: ha egészen kis mennyiség is elég 1 adaghoz: **+2**

Pl: Brutális altató (italméreg):

-   Erősség: 10 (a legerősebb)
-   Hatás max súlyossága: 1 (alvás)
-   Meddig áll el: +4 (1 nap folyadékban)
-   Hatóidő: +5 (azonnal)
-   1 komponensű, 1 hordozó közeg, normál adag: +0
-   Így a méreg szintje: *20 *→ Minimum 10. szintű méregkeverés
    szükséges\
    Látható, hogy egy fél óra alatt ható ugyanilyen méreghez elég lenne
    a 8.szintű méregkeverés is.

A méregellenállást pedig 10 ellen (méreg erőssége) kell dobni.

Méregellenállás

A Méregellenállás próba egyszerű Tulajdonság próba, melynél a karakter
Edzettség Tulajdonsága számít.

  ------------------------------------------
  **Méregellenállás **\
  (Edzettség + k6) **vs** Méreg Erőssége\*

  ------------------------------------------

\*A méregellenállást a méreg Erőssége (és NEM szintje) ellen kell
dobni!!!

**

***Másodlagos hatás***

*A mérgeknek lehet ún. **Másodlagos hatása**, amely a sikeres próba
esetén következik be. Ennek hatása legfeljebb a rendes hatásnál 1-el
(2-vel???) alacsonyabb kategóriájú lehet.\
(Pl. Halál→Életveszély(vagy Bódulat))*

*Kérdések:*

-   *Lehessen specializációban 1 bizonyos méregre szakosodni (jelenleg
    igen). Ha igen, akkor mi a különbség a 3.szintű és mondjuk a
    9.szintű ilyen képzettség között? Ez így elég hülyén jön ki.\
    Vagy: 1 fajta méregre lehessen egy kategórián belül. Pl.
    Fegyvermérgek kategória és azon belül is csak a Kínmérgek.*

*Ailtas, 2007*
