#### Etikett (adott kultúrkör)

**Próba**: dobható

**Domináns Tulajdonságok**: Fogékonyság, Intelligencia, Önuralom, Emlékezet

**Képzettség párja**: -

**Kapcsolódó fortélyok**: -

**Leírás**: Hogy kell köszönteni a nemesi vendégeket, hogyan kell udvariasan hárítani egy meghívást, mi számít könnyed tréfának és mi halálos sértésnek? Egy adott kultúrkör (pl. toroni) etikettjében jártas egyén jól elboldogul a fenti problémákkal. A képzettség tehát nem más, mint a nemesi környezetben való érvényesülés képessége. A képzettség többször felvehető - különböző kultúrkörökre külön-külön.

Ha nincs épp Etikett az adott szituációban szükséges kultúrkörből, akkor be lehet számítani összhangként a meglevő „Etikettek” 1/5-ének összegét.

<br />

> Biztos tudás, követelmények

| Képzettség szint | Biztos tudás  | Speciális <br /> <sub>(tanulható fortély, különleges  képesség)</sub> | Követelmény |
| :----- | :----- | :-----: | :-----: |
| Novícius (3)     | Alapvető bejelentési társalgási formulák ismerete. Tudja, mikor hallgasson.<br />**Példa**: Kezdő udvaronc |  | Fogékonyság:&nbsp;0 |
| Kismester (6)    | Bevonulási, bejelentési, köszöntő és udvarlási formulák lexikális ismerete.<br />**Példa**: Ifjú kardnemes.  |  | Intelligencia:&nbsp;0<br />Fogékonyság:&nbsp;+1 |
| Mester (9)       |  Ismeri és érzi a nemesi társaság hangulatának változásait.<br />**Példa**: Pallérozott nemes, apró hercegség udvarmestere. | | Intelligencia:&nbsp;+1<br />Fogékonyság:&nbsp;+2 |
| Nagymester (12)  | Már nem csak a hangulat megváltozását, hanem a tömeg igényeit is érzékeli, így  jókor képes azt manipulálni. <br />**Példa**: Tapasztalt bálozó, öreg róka. Udvari ceremóniamester. |  | Intelligencia:&nbsp;+2<br />Fogékonyság:&nbsp;+3 |
| Élő legenda (15) |  Hírneve egy olyan fegyver, ami miatt a legtöbb konfliktust nyerő helyzetből kezdheti. <br />**Példa**: Legendás szarkavaró. Rettegik, tisztelik... és gyűlölik.    |  | Intelligencia:&nbsp;+2<br />Fogékonyság:&nbsp;+4 |

<br />

> Próbák

| Célszám | Példa  |
| ----------- | :----------- |
| Könnyű       (6)  | Forma szerint bejelenteni a nemesi párt. |
| Átlagos      (9)  | Forma szerint bejelenteni az ellenséges országból érkező követeket, pár mondatos bájcsevegést folytatni velük. |
| Nehéz        (12) | Saját kultúrán belül mindenkivel rangjához illő formulákkal, szófordulatokat kommunikálni a teljes könnyedség látszatával, véletlen sértések elkerülésével. |
| Nagyon nehéz (15) | Idegen kultúrába csöppenve elkerülni a sértéseket. Nemesi bálon hárítani a szóbeli rejtett  támadásokat. Szándékos bárbaj provokációt presztízsveszteség nélkül hárítani. |
| Rendkívül nehéz (18) | Toroni vérnászt megnyerni. Több toroni dáma együttes támadását látszólag könnyedén hárítani. |
| Emberfeletti (21) | Egy toroni nemesnek - kiről egy napja nyílt titok, hogy lebukott ereni ügynök -, túlélnie egy toroni vérnászt és az egész nemesi bált, sőt még a párbajra hívást is. |

<br />

> Célszámot módosító körülmények

- Bódult, részeg állapotban: `+[1-6]`
