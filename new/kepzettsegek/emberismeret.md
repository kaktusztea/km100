#### Emberismeret

Fontos: Etikett magas fokához legyen követelmény az Emberismeret.

**Próba: **dobható

**Domináns Tulajdonságok**: Fogékonyság, Intelligencia

**Leírás**: Más emberek viselkedésének, hangulatának feltérképezését,
belső motivációinak kiismerését célzó „tudomány". Ennek az ismeretnek az
elsajátítását leginkább a nagybetűs ÉLET segíti. Sok-sok beszélgetés,
néha keserű tapasztalat.

A képzettség annyiban speciális, hogy a (harcmodorokhoz hasonlóan) a
3.szint adja az „alapszintet", azaz egy felnőtt átlagember ekkora
emberismerettel rendelkezik. Az ez alatti értékkel rendelkezők
köznyelven a „szerencsétlen balek" és a „palimadár" kategóriába
tartoznak..

**Kapcsolódó fortélyok**: Szónoklás, Meggyőzés, Hazudozás, Megfélemlítés

*Biztos tudás, követelmények*:

+----------------+----------------+----------------+----------------+
| Novícius (3)   | Észreveszi a   | Hazudozás (1   | Fogékonyság:   |
|                | feltűnő        | fokú)          | -1             |
|                | érzelmi        |                |                |
|                | állapotokat    |                |                |
|                |                |                |                |
|                | *Példa*:       |                |                |
|                | átlagember     |                |                |
+----------------+----------------+----------------+----------------+
| Kismester (6)  | Alapvető       |                | Fogékonyság:   |
|                | szem           |                | +0             |
|                | élyiségvonások |                |                |
|                | felismerése    |                |                |
|                |                |                |                |
|                | *Példa:* Sokat |                |                |
|                | megélt         |                |                |
|                | öregember,     |                |                |
|                | falu bölcse    |                |                |
+----------------+----------------+----------------+----------------+
| Mester (9)     | Nyitott        | Szónoklás --   | Fogékonyság:   |
|                | partner esetén | 2.fok          | +1             |
|                | annak mélyebb  |                |                |
|                | személ         |                |                |
|                | yiségvonásait, |                |                |
|                | lelki          |                |                |
|                | torzulásait    |                |                |
|                | felismeri.     |                |                |
|                | Mentális       |                |                |
|                | problémákat    |                |                |
|                | felismer,      |                |                |
|                | elkezdhet      |                |                |
|                | gyógyítani.    |                |                |
|                |                |                |                |
|                | *Példa*:       |                |                |
|                | Vallatótiszt,  |                |                |
|                | szélhámos      |                |                |
+----------------+----------------+----------------+----------------+
| Nagymester     | Nagyobb        | \-             | Fogékonyság:   |
| (12)           | mágikus        |                | +2             |
|                | beavatkozást   |                |                |
|                | felfedezni egy |                | Intelligencia: |
|                | jelentős       |                | +1             |
|                | szemé          |                |                |
|                | lyiségváltozás |                |                |
|                | mögött.        |                |                |
|                |                |                |                |
|                | *Példa*:       |                |                |
|                | Főpap,         |                |                |
|                | inkvizítor,    |                |                |
|                | híres színész  |                |                |
+----------------+----------------+----------------+----------------+
| Élő legenda    | Mágikus        | Állandó        | Fogékonyság:   |
| (15)           | beavatkozást   | 5.szintű       | +3             |
|                | felfedezni egy | Asztrálszemnek |                |
|                | átlagos        | megfelelő      | Intelligencia: |
|                | szemé          | hatás.         | +2             |
|                | lyiségváltozás |                |                |
|                | mögött.        |                |                |
|                |                |                |                |
|                | *Példa:*       |                |                |
|                | asztrálmágus   |                |                |
+----------------+----------------+----------------+----------------+

Aktív próbák:

Ilyenkor az Emberismeret egyfajta „radarként" működik, megpróbál a
különböző jelek alapján következtetésekre jutni. Ez lehet tudatos, vagy
tudatlan vizsgálódás, lényeg, hogy nem az alkalmazót, vagy személyiségét
éri külső behatás más által (lásd Passzív próbáknál), hanem ő érzékel
bizonyos jeleket.

**Speciális**: a nehézséghez hozzáadódik (negatívnál levonódik) a
célszemély Önuralom tulajdonsága!

**Alapeset**: egy perc beszélgetés

+----------------------+----------------------------------------------+
| Könnyű (6)           | Leplezetlen félelmet észrevenni.             |
+----------------------+----------------------------------------------+
| Átlagos (9)          | Alapvető személyiségvonásokat felismer       |
+----------------------+----------------------------------------------+
| Nehéz (12)           | Többszörös személyiség betegséget egy rövid  |
|                      | beszélgetés után beazonosítani.              |
|                      |                                              |
|                      | Hiszti előszelét megérezni :)                |
+----------------------+----------------------------------------------+
| Nagyon nehéz (15)    | Megállapítani, hogy egy jelentős             |
|                      | személyiségváltozás hátterében nagyszabású   |
|                      | mágikus beavatkozás áll                      |
+----------------------+----------------------------------------------+
| Rendkívül nehéz (18) | Megállapítani, hogy egy személyiségváltozás  |
|                      | hátterében kisebb mágikus beavatkozás áll    |
+----------------------+----------------------------------------------+
| Emberfeletti (21)    | Személyisége valószínűleg túlvilági lény     |
|                      | befolyása alatt áll.                         |
|                      |                                              |
|                      | „Magzat megrontása" vulgármágikus            |
|                      | varázslatot felismerni.                      |
+----------------------+----------------------------------------------+

Célszámot módosító körülmények:

-   Rövidebb a kontaktus ideje és/vagy kevésbé mély az alapesetnél:
    \[+1; +6\]
-   Hosszabb a kontaktus ideje és/vagy elmélyültebb az alapesetnél:
    \[-1; -6\]
-   Más fajú a célszemély: \[+2;+4\]
-   Asztrál szem hatása: xxxx

Passzív próbák

Az Emberismeret passzív alkalmazásként a karakter képes az őt célzó, nem
mágikus megtévesztő hatások (például hazudik a csapos) felismerésére is:
mikor egy karakter (nem mágikus) befolyással kíván élni egy másik
karakterre, olyankor a KM -- a karakter alakítását elbírálva
(beleszámítva a karakter jellemrajzát is) megállapít egy célszámot, ami
ellen a befolyásolni kívánt személynek Emberismeret próbát kell dobnia.
(Ettől a KM különösen jó előadás és/vagy tökhülye áldozat esetén, vagy
mert úgy tartja kedve -- eltekinthet).

Hogy a fentiekbe a szabályoknak apró beleszólása lehessen, a karakterek
szociális fortélyokat vehetnek fel, melyek nem okoznak jelentős
bónuszokat, mindössze arra jók, hogy a próba nehézségét (célszámát)
**3‑al**, vagy 2.fok esetén **6-al** eltolják pozitív irányba, (vagy
negatívba, ha a karakternek passzív tudásként van rá szüksége az
Emberismeret próbánál, (mert rá próbálnak hatni)).

Ha NJK próbál befolyásolni egy játékos karaktert, akkor a KM -- ismerve
az NJK képességeit és jellemét --, szintén meghatároz egy célszámot,
amely ellen a befolyásolni kívánt játékos nevében rejtett próbát dob.

**Például** Jani a szakács kő hülye, de gyakran hazudik. Arra a
kérdésre, hogy „Te loptad el tegnap a 3 szál hurkát?" valószínűleg nagy
szemekkel esküdözik, hogy nem, nem ő. A KM -- ismerve Jani fergeteges
szellemi képességeit és remek színlelését -- a hazugság felismerését
Könnyű, azaz 6-os célszámú próbának veszi és a JK nevében erre a
nehézségre dob Emberismeret próbát, hogy leleplezi -e Janit\...
