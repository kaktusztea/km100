# km100 szerepjáték szabályrendszer

Nonprofit szabályrendszer a M\* világához\
Ailtas, 2004-2022

\
`Creative Commons Licenc`

Ez a dokumentum és minden hozzá kapcsolódó szöveges, vagy bináris elem, azok egyes részletei, másolatai, valamint kapcsolódó részei mind a [Creative Commons BY-NC-SA 4.0](https://creativecommons.org/licenses/by-nc-sa/4.0/deed.hu), azaz a „Nevezd meg! – Ne add el! – Így add tovább!” 4.0 licenc feltételeinek megfelelően használható fel.

<br />

# Áttekintés, bevezetés

A km100 egy nonprofit szabályrendszer M\* világához, amely háziszabályok gyűjteményeként indult, majd nulláról újrakezdve egy önálló rendszerré nőtte ki magát. Fejlesztése (2004 óta) aktívan folyik.

A km100-nak nem célja helyettesíteni a hivatalos  szabályrendszert, amely a régi rendszerrel való viszonylagos szabályrendszeri és hangulati kompatibilitást próbálta megőrizni. A km100 a haladó játékosoknak készült, akiknek nem fontos a régihez való kötődés, szívesen kipróbálnak egy kompromisszumok és \"nosztalgia nélküli\" rendszert.

Az évek során több \"alapmotort\" fejlesztettünk és dobtunk ki (ez leginkább a képzettségrendszerre igaz). Nem célunk (már) a teljesen eredeti és új rendszer kitalálása, több ötletet, megoldást, bevallottan más - már bizonyított - rendszerekből lestünk el. A cél, hogy a saját és más rendszerek jól működő részeit egy jól teljesítő, nem túlbonyolított, mégis logikus egységbe foglaljuk és pótoljunk (nekünk) régóta fájó hiányokat, vagy idegesítő logikátlanságokat.

A rendszer nonprofit, soha semmilyen anyagi, vagy egyéb ellenszolgáltatást nem kérünk, vagy fogadunk el, viszont minden dokumentumra a `Creative Commons` fent említett feltételei érvényesek.
