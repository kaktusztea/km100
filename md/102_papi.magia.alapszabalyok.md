## Papi mágia alapszabályok

A Papi Tradíciót követő mágiatudó csak biztos tudásból varázsolhat.

Mágiaiskolaként teljes [Szférákat](096_magikus_szferak_arkanumok.md) vehet fel képzettségként.

Minden varázslatnak van, vannak Szféra követelménye(i). Amennyiben minden Szféra követelmény megvan, a pap elvileg képes az adott varázslatot megidézni. Egyes varázslatoknak lehetnek egyedi követelményei is, amelyeket teljesíteni kell, ezek külön említésre kerülnek az adott varázslatok leírásában.

---
### Szakrálminimum

Az adott varázslathoz szükséges Szférák közül a karakter képzettségei közül az alacsonyabb szintű értéke.

Példa: a varázslat "Lélek" és "Idézés" Szférákat igenyel, papunk az elsőt `5.`, a másodikat `7.` szinten vette fel. Ekkor a **Szakrálminimum** értéke `5`, ezen a szinten tudja a varázslatot használni.

---
### Varázslat Hatótávja

A papi varázslatoknál nincs méterben meghatározott zóna, vagy hatótáv. Az egyes varázslatok leírásában szerepel az alkalmazható hatótáv. Ezekből háromfélét ismerünk:

1. Érintés
2. Közvetlen: hallótáv, ami egy elméleti távolság, azaz nem számít ha a célpont befogja a fülét, vagy zaj van. Ha csend lenne, odafigyelne és hallaná, akkor hatótávon belül van. Több célpont is lehetséges.
3. Tömeg: a pap hangját istene felerősíti, nagy tömegben is tisztán hallható. Ez klasszikusan felekezet, egy harci osztag, vagy egybefüggő társaságnyi embertömeget jelent. A mágia rájuk hat.

---
### Varázslás ideje

Az egyes varázslatoknál jelezzük, hogy a varázslás ideje melyik kategóriába esik. Ezek típusai:

1. Harci: harc közben alkalmazható
2. Nyugalmi: harcon kívül alkalmazható, a varázslás/fohász percekben mérhető
3. Ceremoniális: a varázslat órákba, napokba is telhet. Az adott varázslat és a körülmények ismeretében a KM dönt


---
### Mágia Akarata

Hasonlatos az [Aura Átütésnél leírtakhoz](094_aura_atutes_magiaellenallas.md), de az Aura Alapra itt nem Aurafejlesztés képzettséggel dobunk, hanem a [Papi Tradíció](052_00_papi_tradiciok.md) képzettség szintjét vesszük alapul, a "dobást" pedig fixen `6`-nak vesszük. Ez azért van, mert a Pap csak biztos tudásból varázsolhat, nincs lehetősége Rizikó varázslásra.

Így a papi mágia esetén a **Mágia Akarata** tehát fix érték, ezzel szegül szembe a [Mágiallenállás](094_aura_atutes_magiaellenallas.md#m%C3%A1gia-%C3%A1t%C3%BCt%C3%A9se-vs-m%C3%A1giaellen%C3%A1ll%C3%A1s).

```
Papi Mágia Akarata
 = (2x TSz)
 + Papi tradíció szint
 + Tulajdonság
 + 6

```

#### Tulajdonság

Az, hogy melyik tulajdonságot kell a Papi Mágia Akaratába beleszámolni, az az adott isten, vagy vallás jellegétől függ.

Minden isten papjainak leírásában megadjuk, hogy melyik is ez a Tulajdonság. 

---
### Papi mágia kísérőjelenségei

Általánosságban elmondható, hogy minél magasabb a varázslat Erőssége (Szakrálminimum), annál erősebben jelenik meg random kísérőjelenség, amely a varázslat jellegétől, a pap egyházának szimbólumaitól, illetve a pap hangulatától, jellemétől is függhet. Ebben a KM és a játékos teljes szabad kezet kapnak, de tartsák észben, hogy ezek csak szinesítő hatások, nem okozhatnak konkrét előnyöket, hátrányokat. A fentiek lehetnek fény és hangjelenségek, látványos hatás növényekre, állatokra és így tovább.
