## Papi mágia alapszabályok

A Papi Tradíciót követő mágiatudó csak biztos tudásból varázsolhat.

Mágiaiskolaként teljes [Szférákat](097_magikus_szferak_arkanumok.md) vehet fel képzettségként.

Minden varázslatnak van, vannak Szféra követelménye(i). Amennyiben minden Szféra követelmény megvan, a pap elvileg képes az adott varázslatot megidézni. Egyes varázslatoknak lehetnek egyedi követelményei is, amelyeket teljesíteni kell, ezek külön említésre kerülnek az adott varázslatok leírásában.

---
### Kisszféra

Az adott varázslathoz szükséges Szférák közül a karakter képzettségei közül az alacsonyabb szintű értéke.

Példa: a varázslat "Lélek" és "Idézés" Szférákat igenyel, papunk az elsőt `5.`, a másodikat `7.` szinten vette fel. Ekkor a **Kisszféra** értéke `5`, ezen a szinten tudja a varázslatot használni.

---
### Varázslat Hatótávja

A papi varázslatoknál nincs méterben meghatározott zóna, vagy hatótáv. Az egyes varázslatok leírásában szerepel az alkalmazható hatótáv. Ezekből háromfélét ismerünk:

1. Érintés
2. Közvetlen: hallótáv, ami egy elméleti távolság, azaz nem számít ha a célpont befogja a fülét, vagy zaj van. Ha csend lenne, odafigyelne és hallaná, akkor hatótávon belül van. Több célpont is lehetséges.
3. Tömeg: a pap hangját istene felerősíti, nagy tömegben is tisztán hallható. Ez klasszikusan felekezet, egy harci osztag, vagy egybefüggő társaságnyi embertömeget jelent. A mágia rájuk hat.

---
### Varázslás ideje

Az egyes varázslatoknál jelezzük, hogy a varázslás ideje melyik kategóriába esik. Ezek típusai:

`1/a.` **Harci**: harc közben alkalmazható

`1/b.` **Fenntartott**: ez is a Harci egy változata, a kezdeményezés, minden szabály ugyanaz, de a mágia a pap folyamatos kántálása alatt hat folyamatosan. Ha a varázslás megszakad, mert a papot például megzavarják, vagy sebet kap, akkor amennyiben a következő kör elején képes folytatni, akkor a mágia nem törik meg és folytathatja. Ha nem, vagy ha szándékosan leáll a kántálással, a mágia 1 körön belül eloszlik. A Fenntartott varázslás alatt a pap legfeljebb sétálni tud, harcolni, mást varázsolni nem.

`2.` **Nyugalmi**: harcon kívül alkalmazható, a varázslás/fohász percekben mérhető. Pontos időtartamot felesleges meghatározni, amennyiben ez mégis fontos lenne, az adott varázslat ismeretében a KM dönt.

`3.` **Ceremoniális**: a varázslat órákba, napokba is telhet. Az adott varázslat és a körülmények ismeretében a KM dönt.

---
### Papi Mágia Akarata

Hasonlatos az [Aura Átütésnél leírtakhoz](094_aura_atutes_magiaellenallas.md), de az Aura Alapra itt nem Aurafejlesztés képzettséggel dobunk, hanem a [Papi Mágia Tradíció](100_papimagia.md) képzettség szintjét vesszük alapul, a "dobást" pedig fixen `6`-nak vesszük. Ez azért van, mert a Pap csak biztos tudásból varázsolhat, nincs lehetősége Rizikó varázslásra.

Így tehát a papi mágia esetén a **Mágia Akarata** fix érték, ezzel szegül szembe a [Mágiallenállás](094_aura_atutes_magiaellenallas.md#m%C3%A1gia-%C3%A1t%C3%BCt%C3%A9se-vs-m%C3%A1giaellen%C3%A1ll%C3%A1s).

#### AuraErő számítása

Itt is az [AuraErő táblázatot](094_aura_atutes_magiaellenallas.md#m%C3%A1gia-%C3%A1t%C3%BCt%C3%A9se-vs-m%C3%A1giaellen%C3%A1ll%C3%A1s) használjuk, de nincs dobás, a számolás `1x` kell elvégezni minden Tapasztalati Szint lépésekor.

Az, hogy melyik Tulajdonságot kell az AuraErő meghatározásakor beleszámolni, az az adott isten, vagy vallás jellegétől függ. Minden isten papjainak leírásában megadjuk, hogy melyik is ez a Tulajdonság. 


```
AuraErő számítása:
   Papi tradíció szint
   + Tulajdonság
   + 6

   → Érték kikeresése
```

#### Mágia Akarata számítása
```
Papi Mágia Akarata
 = (2x TSz) + AuraErő
```

#### Kegy pontok
```
1 Kegy pont
  → +3 Átütés az adott varázslatra
```

Kaland során lehet gyűjteni ilyen pontokat, értékük a kaland (nem játékalkalom!) elején nullázódik. Ha a pap istenének tetsző, kiemelkedő cselekedetet tesz, kap egy ilyen pontot. Ez lehet csak egy nagyon hangulatos, szerepjátékban kiemelkedő jelenet, de konkrét cselekedet is, amely elnyeri a játékos istenének tetszését. Bánjunk ezzel csínyján KM-ként, ne dobáljuk csak úgy, legyen meg a súlya.

A Kegy pontokat a varázslatok **Átütésének** egyszeri erősítésére lehet felhasználni - varázslatonként maximum 1 pontot.


---
### Papi mágia kísérőjelenségei

Általánosságban elmondható, hogy minél magasabb a varázslat Erőssége (Kisszféra), annál erősebben jelenik meg random kísérőjelenség, amely a varázslat jellegétől, a pap egyházának szimbólumaitól, illetve a pap hangulatától, jellemétől is függhet. Ebben a KM és a játékos teljes szabad kezet kapnak, de tartsák észben, hogy ezek csak szinesítő hatások, nem okozhatnak konkrét előnyöket, hátrányokat. A fentiek lehetnek fény és hangjelenségek, látványos hatás növényekre, állatokra és így tovább.

---

⚜️ [Nyitóoldal](start.md)
