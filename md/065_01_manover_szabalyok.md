### Általános szabályok manőverekre

Manővert csak az aktuálisan használt harcmodor `3.szintjétől` lehet rendesen használni, alatta a **Manőver Nehézsége** magasabb
- harcmodor `0.szint` esetén: `+3`
- harcmodor `1.szint` esetén: `+2`
- harcmodor `2.szint` esetén: `+1`

Egy Manőver végrehajtása `1 támadást` / `1 akciót` emészt fel, nem szükséges hozzá nyert kezdeményezés

Manővert ellenfél **ellen** alkalmazunk. Így például kiszaltózni az ablakon, vagy leugrani a várfalról **nem** számít Manővernek

Ha minden kötelező fázisa  sikeres a végrehajtó szempontjából (`E V`) és sikertelen a védekező szempontjából (`M`), akkor az adott Manőver „Hatás” részénél leírtak következnek be

Végrehajtás fázisa aktuális **fegyveres** `TÉ+20`-al történik (kivéve, ha más szerepel a Manőver leírásában.)

 [Meglepett](064_01_harci_helyzetek.md#meglepetés), [Készületlen](064_01_harci_helyzetek.md#készületlenség) ellenfél esetén kimarad a **Megakasztás** és az **Ellenpróba** fázis

Manővereknek lehet:
- speciális könnyítő/nehezítő körülményei (+/- módosítók a nehézségre)
- extra végbeviteli követelményei: Ezek nélkül a KM dönt, hogy végrehajtható -e és ha igen, mekkora plusz célszám büntetéssel

Manőver alkalmazásakor nem folytatható [Védekező harc](064_02_harci_taktikak.md#védekező-harc), vagy [Védő Taktika](064_02_harci_taktikak.md#védő-taktika) (kivéve ahol ez külön meg van említve), de [Támadó taktika](064_02_harci_taktikak.md#támadó-taktika) igen, kivéve ahol ez az adott Manővernél külön meg van említve.

[Rohamnál](064_02_harci_taktikak.md#roham) csak az a manőver hajtható végre, amelyiknél ez külön meg van említve

---
### Manőverek nehézsége

| Nehézség     | Érték |
| ------------ |:-----:|
| Mindennapos  |   2   |
| Könnyű       |   4   |
| Átlagos      |   6   |
| Nehéz        |   8   |
| Nagyon nehéz |  10   |

A manőver nehézségét egy számértékkel jellemezzük. Minden manővernek van egy alapnehézsége. Az adott manőver ezzel az értékkel szerepel az **Ellenpróba** **során**. E táblázatban csak irányadó számok szerepelnek, új manőver kitalálásakor hasznos. A manőverek nehézsége ezen értékek közé is eshet.

> **Hasznos tanács** KM részére új (tanulható) manőver létrehozásakor:
> ha úgy érzed, az adott manőver túl tápos, emeld meg a nehézségét és adj több tanulható fokot.
> Így több MFP szükséges a nehézség csökkentéséhez és így már meglesz az „ára”, ha valaki eséllyel alkalmazni akarja.

---
### Manőverek fejlesztése, manőver-ismeretek, MFP

```
Manőver-ismeret: fokonként +2 módosítót
   ad az „Ellenpróba” dobásnál

1 MFP = 1 fok Manőver ismeret
```

Egy karakter összes **nem-távolsági Harcmodor** képzettségeinek minden `3.szintje` után automatikusan kap egy-egy ún. „**Manőverfejlesztő pontot**” (MFP), amelyekből az említett „Fejleszthető” manőverekhez **Manőver-ismeret** fokokat lehet felvenni. **1 fok tanulása 1 MFP-be kerül**, továbbá a fokok tanulásának követelményeit is teljesíteni kell (lásd az adott manőverek leírásánál).

A **Manőver-ismeretek**, az adott **konkrét** Manőver alkalmazása esetén fokonként `+2` módosítót adnak az alkalmazó **Manőver pontjaihoz** az **Ellenpróba** dobásánál (lásd [Manőver végrehajtása](065_02_manover_vegbevitele.md)).

Ilyen ismeret lehet például a **Manőver – Gáncsolás** megtanulása, melynek bónuszát kizárólag **Gáncsolás** manőver esetén kapja meg a karakter. Az, hogy egy Manőver ismeretnek hány foka van, az az adott manőver leírásánál található meg.

---
