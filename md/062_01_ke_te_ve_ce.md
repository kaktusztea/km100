## KÉ, TÉ, VÉ, CÉ

## Harcértékek felépítése

A karaktert a harcban harcértékei jellemzik. Ezek mutatják meg, hogy mennyire képzett a küzdelem egyes területein. Alapvetően négy érték határozza meg az aktuális harcértékeket, melyek szituációtól, forgatott fegyvertől, illetve harcmodortól függően változhatnak. Ezek az alábbiak:

- Kezdeményező Érték (`KÉ`)
- Támadó Érték (`TÉ`)
- Védő Érték (`VÉ`)
- Célzó Érték (`CÉ`)

Ezen értékek öt jellemzőből épülnek fel:

```
- Harcérték Alap
- Tulajdonságok
- Harcérték Módosító
- Harcmodor képzettség
- Mesterfegyver fortély
- Fegyver harcértékei
```

Az alábbiakban részletesen kifejtjük a fenti értékek kiszámítási módját, valamint hogy mi és hogyan képes módosítani őket.

---
### Harcérték Alapok

Első szinten minden karakter egységes konstans értékeket kap `KÉ`, `TÉ`, `VÉ` és `CÉ` értékére. Ehhez az alapértékhez adódnak majd hozzá az egyéb módosítók.

```
KÉ konstans: 10
TÉ konstans: 20
VÉ konstans: 120
CÉ konstans: -30
```

---
És most lássuk a bevezetőben már említett négy konkrét harcértéket.

### Kezdeményező érték (KÉ)

A Kezdeményező Érték (**KÉ**) szerepe a harcban, hogy meghatározza, ki „mozdul először” a harcban. Nem jelent harci dominanciát, csak azt, hogy ki a gyorsabb, ki cselekedhet előbb.

A kezdeményezés műveletéről bővebben lásd a [Harc menete - Kezdeményezés](064_02_00_harc_menete_reszletes.md#kezdeményezés) fejezetet!

Két típusú KÉ létezik:
- Fegyveres KÉ
- Varázslás KÉ

A fenti két KÉ számítása azonos, egyedül a "Harcmodor"/"Mágia Tradíció" által adott bónuszban térnek el (lásd lenn). Külön számolandóak és külön is kezelendőek. Bővebben lásd a [Harc menete](064_02_00_harc_menete_reszletes.md#kezdeményezés) - "Kezdeményezés" és "Varázslás kezdeményezése" bekezdéseket.

A karakter Kezdeményező Értékét a következőképpen kell kiszámítani:

|               🗡️                | Kezdeményező Érték meghatározása                                                                                                                                                                                                                              |
| :------------------------------: | ------------------------------------------------------------------------------------------------------------------------------------------------------------------------------------------------------------------------------------------------------------- |
|             Konstans             | `10` (minden karakternek)                                                                                                                                                                                                                                     |
|            Gyorsaság             | A karakter Gyorsaság Tulajdonsága                                                                                                                                                                                                                             |
|          Intelligencia           | A karakter Intelligencia Tulajdonsága                                                                                                                                                                                                                         |
|              Szint               | A karakter szintje                                                                                                                                                                                                                                            |
| Harcmodor KÉ /<br />Varázslás KÉ | [Harcmodor képzettség](062_02_harcmodor_kepzettsegek_es_bonuszaik.md) szintje által kapott bónusz /<br />[Mágia Tradíció](051_00_magia_tradiciok.md) által kapott bónusz (mintha [Harcmodor képzettség](062_02_harcmodor_kepzettsegek_es_bonuszaik.md) lenne) |
|      Mesterfegyver fortély       | `+2` fokonként (csak harcos `KÉ` esetén)                                                                                                                                                                                                                      |
|            Speciális             | - Gyors Kezdeményezés fortély: `KÉ:+4`<br />- Szituációkból adódó módosítók<br />- Mágia hatására kapott módosító                                                                                                                                             |

<br />

---
### Támadó Érték (TÉ)

A Támadó Érték szimbolizálja a harcos azon tulajdonságát, hogy az adott fegyverrel milyen hatékonyan képes ellenfele ellen támadást, támadásokat intézni.

Az alábbi táblázat megadja, a Támadó Érték kiszámolásának módját.

|          🗡️           | Támadó Érték meghatározása                                                                                                                                                                                                                                                                                             |
| :--------------------: | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
|        Konstans        | `20` (minden karakternek)                                                                                                                                                                                                                                                                                              |
|       `2 x Erő`        | A karakter **Erő** Tulajdonságának kétszerese                                                                                                                                                                                                                                                                          |
|     `2 x Ügyesség`     | A karakter **Ügyesség** Tulajdonságának kétszerese                                                                                                                                                                                                                                                                     |
|    `2 x Gyorsaság`     | A karakter **Gyorsaság** Tulajdonságának kétszerese                                                                                                                                                                                                                                                                    |
|     `Harcmodor TÉ`     | Harcmodor képzettség szintje által kapott bónusz (lásd a [Harcmodor képzettségeket](062_02_harcmodor_kepzettsegek_es_bonuszaik.md)!)                                                                                                                                                                                   |
|      `Fegyver TÉ`      | A forgatott fegyver Támadó Értéke                                                                                                                                                                                                                                                                                      |
| Mesterfegyver fortély  | `+3` fokonként                                                                                                                                                                                                                                                                                                         |
|          `HM`          | A `TÉ`-re költött (`KP`-ból felvett) Harcérték módosító                                                                                                                                                                                                                                                                |
| Plusz támadás levonása | Minden plusz támadás esetén `TÉ:-10` levonás jár.<br>(a 2. támadásra: `TÉ:-10`, a 3.támadásra: `TÉ:-20`, stb)                                                                                                                                                                                                          |
|       Speciális        | - Fortélyokból adódó módosítók<br> - Harci helyzetből adódó módosítók<br> - Fegyver minőségéből adódó módosító<br>&nbsp;&nbsp;&nbsp;&nbsp; - Mestermunka: max `TÉ:+5`<br>&nbsp;&nbsp;&nbsp;&nbsp; - Gyatra fegyver: max `TÉ:+5`<br>&nbsp;&nbsp;&nbsp;&nbsp; - Mágikus fegyver módosítói<br> - Mágiából adódó módosítók |

<br />

---
### Védő Érték (VÉ)

A Védő Érték szimbolizálja a karakter közelharcban nyújtott azon képességét, hogy mennyire hatásosan képes elhárítani, elkerülni az ellene intézett csapásokat. Értéke nem mondható konstansnak, hisz a harci helyzettől függően változik, ráadásul kihat rá a testi-lelki, szellemi fáradság és persze a [sebesülés](061_03_sebesules.md) is.

|          🗡️          | Védő Érték meghatározása                                                                                                                                                                                                                                                                                                                                                                                                                                                                     |
| :-------------------: | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
|       Konstans        | `120` (minden karakternek)                                                                                                                                                                                                                                                                                                                                                                                                                                                                   |
|     `2x` Ügyesség     | A karakter Ügyesség Tulajdonságának kétszerese                                                                                                                                                                                                                                                                                                                                                                                                                                               |
|    `2x` Gyorsaság     | A karakter Gyorsaság Tulajdonságának kétszerese                                                                                                                                                                                                                                                                                                                                                                                                                                              |
|     Harcmodor VÉ      | Harcmodor képzettség szintje által kapott bónusz (lásd a [Harcmodor képzettségeket](062_02_harcmodor_kepzettsegek_es_bonuszaik.md)!)                                                                                                                                                                                                                                                                                                                                                         |
|      Fegyver VÉ       | A forgatott fegyver Védő Értéke                                                                                                                                                                                                                                                                                                                                                                                                                                                              |
| Mesterfegyver fortély | `+3` fokonként                                                                                                                                                                                                                                                                                                                                                                                                                                                                               |
|          HM           | A VÉ-re költött (KP-ból felvett) Harcérték módosító                                                                                                                                                                                                                                                                                                                                                                                                                                          |
| Vértviselet – `3.fok` | A nehézvért viselés mesterei (**Vértviselet** `3.fok`) képesek a csapásokat páncélzatukról szándékoltan lecsúsztatni, sokszor hárítás helyett használva azt.  <br>Ezért félvért esetén `VÉ:+5`, teljes vért esetén `VÉ:+10` bónusz jár.                                                                                                                                                                                                                                                      |
|       Pajzs VÉ        | Értéke a pajzs jellegétől függ.<br />Ha a karakter készületlen, vagy meglepetésből támadnak rá, a pajzs `VÉ` nem adódik hozzá a aktuális Védő Értékhez.<br />Képzetlen Pajzshasználat esetén csak értékének fele számít be.                                                                                                                                                                                                                                                                  |
|       Speciális       | Harc során bekövetkező csökkenés (sima találat esetén)<br>  - Sebesülésből adódó csökkenés<br>  - Fortélyokból adódó módosítók<br>  - Harci helyzetből adódó módosítók (pl. harc alulról, harc megrendülten, stb)<br>  - Fegyver minőségéből adódó módosító<br>&nbsp;&nbsp;&nbsp;&nbsp; - Mestermunka: max `CÉ:+5`<br>&nbsp;&nbsp;&nbsp;&nbsp; - Gyatra fegyver: max `VÉ:-10`<br>&nbsp;&nbsp;&nbsp;&nbsp; - Mágikus fegyver módosítói<br>&nbsp;&nbsp;&nbsp;&nbsp; - Mágiából adódó módosítók |

<br />

---
### Célzó Érték (CÉ)

→ Lásd a [Távolsági Harc - Célzó Érték számítása](071_tavharc_ce.md) fejezetet!

---

🔗 [Harcmodor képzettségek és bónuszaik](062_02_harcmodor_kepzettsegek_es_bonuszaik.md) →

⚜️ [Nyitóoldal](start.md#6-harcrendszer-%EF%B8%8F)
