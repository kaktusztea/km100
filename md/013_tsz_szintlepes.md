## Tapasztalati szint, szintlépés

```
Max tapasztalati szint: 21
```

Egy karakter „fejlettségét" az abszolút szubjektív „**Tapasztalati szint**" értékkel jellemezzük. Minél magasabb szintű valaki, annál több időt fordíthatott tanulásra, annál többet tapasztalt.

Az `1.tapasztalati szint` kiemelt, itt jóval több pontot kap a karakter értékei növelésére (megalapozására), mivel ez a szint magában foglalja a karakter indításakor (általában ifjúkor) felhalmozott addigi élettapasztalatokat.

Az első `2` tapasztalati szint az előtörténet részének tekinthető, amennyiben ezt nem akarja lejátszani a parti, akkor ajánlott a `3.szinten` való kezdés - más rendszerekkel ellentétben itt ez adja a "kezdő kalandozó" élettapasztalatot. Ennek további előnye, hogy így könnyebb `1.`, `2.szintű` **Nem Játékos Karakterek** (NJK) alacsonyabb képességeit rendszerben megjeleníteni.

A karakter fejlődése - kalandjai során megélt tapasztalatoknak köszönhetően - természetesen folyamatos, de az adminisztráció megkönnyítése érdekében alkalmazzuk a „Szintlépés" fogalmát. Szintlépés olyankor következik be, amikor a KM úgy ítéli, a karakter jelentősen fejlődött, sokat tapasztalt és ennek ideje lenne értékeiben is megmutatkozniuk.

Mikor a mesélő (KM) úgy érzi, az adott játékos karaktere kellően sokat felődött, bejelenti annak szintlépését. Ekkor a játékos a karakteralkotásnál meghatározott szabályok szerint növelheti karaktere egyes értékeit az ún. **Karakteralkotó Pontokból** (`KP`), melyeket ilyenkor kap. Ez utóbbi pontok elköltését lásd bővebben a [Karakteralkotó pontok (KP)](017_01_kp.md) fejezetben.

Aki békésen, kihívások, újdonságok, megpróbáltatások nélkül éli életét, az nem tapasztal sokat, élete végére legfeljebb `5-6.szintre` jut el.

A km100 rendszerében maximum a `21.tapasztalati szint` érhető el.

Irányelvek karakter szintekre:

`1.szint:` Tapasztalatlan mesterlegény vándorlása megkezdésekor.\
`3.szint:` Novícius. Más rendszereknél ez az 1.szint.\
`6.szint:` Tapasztalt gyakornok. Sorkatona pár év tapasztalattal, tapasztalt varázslósegéd.\
`9.szint:` Kismester. Tapasztalt harcos, elismert mágiatudó.\
`12.szint:` Mester. Neves harcos, félelmetes mágiahasználó. \
`15.szint:` Nagymester. Ünnepelt hadvezér, retteget magitor, főpap.\
`18.szint:` Világhírű legenda.\
`21.szint:` Érák formálója.

A szintlépés számszerű hatásait lásd a [Karakteralkotó Pontok (KP)](017_01_kp.md) fejezetben.

---

⚜️ [Nyitóoldal](start.md)
