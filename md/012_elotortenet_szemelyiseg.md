## Előtörténet, személyiség

Mikor karaktert alkotunk (remélhetőleg) nem pusztán egy számhalmazt hozunk létre, hanem kidolgozzuk annak eddigi életét, hogy jutott el oda, hogy kalandozásra adja fejét. Az alábbiakban egy sorvezetőt szeretnénk adni, hogy milyen jellemzőket érdemes számba venni ennek leírásakor.

Kötelezően ki kell fejteni a karakter megalkotásakor:

### Külső megjelenés és hatásai

Nincsenek részletes megkötések, a külső teljesen szabadon meghatározható. Ha valaki pl. csúnya, akkor nehezebben ismerkedik, ha szép, akkor sok irigye van, szóval csak ésszel..

Különböző fajokat a [Faj Hátterek](022_faj_hatterek.md) szekcióban választhatunk.

### Személyiség, szociális jellemzők

Mennyire kommunikatív, mekkora hatása van az emberekre, visszahúzódó-e, stb, megszégyenítéshez mennyire ért, mennyire mogorva, piszkálódó, stb.

Mennyire gazdag érzelmileg? Az **Önuralom**, **Érzékenység** **Tulajdonságok** ehhez csak támpontot, vázat adnak.

Az imént felsorolt jellemzők egy részét csokorba szedtük és "ingyenes", úgynevezett [Leíró Hátterekként](024_leiro_hatterek.md) felvehetőek, hogy tovább szinesítsék a karaktert. Ezek a KM és a játékos egyeztetése után (részben) szabadon bővíthetőek.
