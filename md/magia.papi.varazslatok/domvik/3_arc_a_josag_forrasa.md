### ✨3. arc: "A jóság forrása"

**Szféra**: Lélek

**Varázslás ideje**: Nyugalmi

**Hatótáv**: Közvetlen

##### Kisszféra

**3.szint:** Innen alkalmazható.

---
#### Hatás

A varázslat empátiát plántál a Pap közvetlen környezetében levő, annak szent szimbólumát látó emberekbe mikor egy elesett, segítségre szoruló személyt látnak. A pap halk szavakkal is megerősíti a kérést, hogy segítsenek, fogadják be a szükségben levő illetőt, illetőket, lássák el és így tovább. Az egész folyamat egy csendes beszélgetésként írható le külső megfigyelő számára, tömegekre nem alkalmazható és nem támaszthat lehetetlen kéréseket a varázslat alanyai felé.

---
#### Szabályok

A mágia Asztrális befolyást végez, az mágiaellenállás így értelmezhető.

A varázslat átütése a játékos szóbeli meggyőzésének színvonala, hatásossága szerint további `+1-5` bónusz kaphat, mert egy jó érvelés csökkentheti az alanyok ellenállását, titkon lehet, hogy beleegyeznének amúgy is. Ha a szituáció miatt a játékosnak sikerül egyszerűen érvekkel is meggyőzni az alanyokat, a mágia akkor is létrejön, de nincs ellene mágiaellenállás - egyfajta lelki megerősítést ad csak, hogy helyesen cselekedtek.

Ha a segítségre szoruló agresszíven viselkedik, az alanyokról lefoszlik az együttérzés és szabadon dönthetnek .
