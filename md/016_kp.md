## Karakteralkotó pontok (KP)

A **Karakteralkotó Pontok** (`KP`) költése szimulálja az egyes ismeretek elsajátítására fordított tanulás „egységnyi mennyiséget".

```
KP = TSz x (50 + Intelligencia)
   + TSz x (20 + Emlékezet)
           → Szekunder KP
```

Minden karakter minden Tapasztalati-szinten `(50 + Intelligencia) KP` javadalmazást kap, amit bármire költhet.

Minden karakter minden Tapasztalati-szinten további `(20 + Emlékezet) Szekunder KP` javadalmazást kap, amely kizárólag olyan ismeretekre fordítható, amelyek a [Szekunder ismeretek](015_primer_szekunder_ismeretek.md) csoportjába tartoznak.

<br />

---
### Mire költhető a KP?

A játékosnak a fenti **Karakteralkotó Pontjaiból** kell felvennie a következőket:

⚜️ **[Képzettségek](030_kepzettsegrendszer.md)**: szintek [KP igénye](035_kepzettsegszintek_kp_igenye.md) eltérő

⚜️ **[Fortélyok](040_fortelyok.md)**: `6 KP / fok`

⚜️ **[Harcérték módosítók / Célzóérték Módosítók](018_hm_cm.md)**: `2 KP`

<br />

---
### KP: Vakság, süketség

Vak, vagy süket karakter indítása esetén a karakter **Érzékenysége** ilyen típusú érzékelésekre `-5`-ösnek számít, és a karakter soron kívül `1.szinten` kap cserébe **X** KP-t. Ahol **X**:

```
Vakság: +18 KP
Süketség: +12 KP
```

**Fontos**: ha a karakter később (nem `1.szinten`, karakteralkotáskor) lesz vak/süket, akkor természetesen NEM jár a KP bónusz.

<br />

---
### KP: Tartós sérültség

A testileg tartósan sérült (rokkant) karakter komoly hátrányokkal jár, ezért kompenzációként soron kívül `1.szinten` kap cserébe **X** `KP`-t. Ahol **X**:

```
Tartósan sérült: +4-20 KP (1-5 fok)
```

A sérültség fokától (`1-5`) függően a KM \"árazza be\" a bónuszt.\
Irányadónak: `+4 KP (1.fok)`: ha 1 kéz nyomorék, `+20KP (5.fok)`: teljes rokkantságért.

**Fontos**: ha a karakter később (**nem** `1.szinten`, karakteralkotáskor) nyomorodik meg, akkor természetesen NEM jár a KP bónusz.

A rokkantság csökkenti a karakter fizikai Tulajdonságait is. Erre végképp nem adnánk képletet, hiszen attól is függ, hogy az adott cselekedet során okoz -e hátrányt a sérülés, vagy sem. A fentiek mértékét szintén a KM-re bízzuk.

---

⚜️ [Nyitóoldal](start.md)
