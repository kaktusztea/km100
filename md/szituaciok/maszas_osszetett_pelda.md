## Mászás képzettségpróbára összetett példa

[Mászás képzettség](../kepzettsegek.szekunder/maszas.md)

⚡ Részlet Tetves, a tolvaj küzdelmes útjából a **Szent Vágránáf ereklyéjét** őrző **Wakzahanbarr** erődmonostor cigiterasza alatti sziklafalon:

```
Mászás: 7.szint
Ügyesség: +3
Edzettség: +3
Erő: +2
Önuralom: +1
```

A mászás elején Tetves Mászás képzettségpróbát dob. A terep `Nehézség: 15` (nagyon nehéz).

A táv miatt a KM összetett próbát ír elő `+1 db` próbával, így Tetvesnek egy `15`-ös és egy `12`-es próbát kell dobnia.

🔆 "Az áthajláson kell  már csak átjutnom, ott akár félseggel ki is ülhetek arra a pici párkányra és az adna egy kis szuszt. Ááá, csak ez a buzi áthajlás... de itt már kurvára alig bírom... na csak odáig még, azt jó lesz... ehehhheee,  ott a kis lépésem is.. kicsit messze, de ez van. Na lássuk..."

`Mászás(7)+Ügyesség(3) = 10 +k10`

🎲 Első dobás: `4` → `14  vs  15` → az első próba sikertelen ⛔

🎲 Második dobás: `3` → `13  vs  12` → a második próba sikeres ✅

⚙️ A második - rontott - képzettségpróba hatása:\
A lépést elérte, de nem bírja már a testsúlyát rendesen áthelyezni, a visszalépés pedig kifejezetten szuicid érzésnek tűnik.

🔆 "...annnyád!!!!! ANYÁD!!!!! úúú, baszki, mostmiafaszlegyenmiafaszlegyen..."

🎲 Önuralom próba: `1+k6 vs 5 (Nehéz) →` sikeres ✅\
🎲 Edzettség próba: `3+k6 vs 5 (Nehéz) →` rontott ⛔

🔆 "Ááá, nem bírom sokáig, gyerünk baszki!"

⚙️ `+2`-es **Erő** bevetése: az aktuális mászás során elhasználhat pontokat karaktere `Erő` Tulajdonságából (maximum `0` értékre mehet le), amiből utána percenként `1` pont tér vissza. Tetves felhasználja mind a kettőt.

Mászás képzettségpróba: fel tudja -e húzni magát a kitett helyzetből - erőtartalékai bevetésével (nagyon nehéz próba: `15`)?

`Mászás(7)+Ügyesség(3)+Erő(2) = 12 + k10`

🎲 `3` → `15  vs  15` → épphogy megvan ✅
 
⚙️ Tetves `Erő` Tulajdonsága az aktuális mászás idejére `0` értékre csökkent.

🔆 "Áááá, kurvák vérit!!"

Tetves minden erejét bevetve felgyűrte magát a `11 cm` széles kiszögellésre. Ott elfér kb félseggel. Minden tagja remeg az igénybevételtől, mielőtt teljesen elhagyná magát...

⚙️ Újabb **Edzettség** Tulajdonságpróba, hogy meg tudja -e tartani magát tartósan. Nehézség: `6` (Nagyon Nehéz)

... még egy repedésbe tesz egy mászóéket amihez kiköti magát. Nem tartaná meg, de a `11 cm`-es peremmel együtt már jó, nem kell annyit kapaszkodni.

⚙️ Ék: `+2` bónusz **Edzettség** Tulajdonságpróbára ILYEN szituációban

⚙️ Perem:
- `+1` **Edzettség** bónusz Tulajdonságpróbára
- Mászás képzettségpróbára: `Nehézség: -6`.  Könnyebb biztosítás. Sokkal könnyebb lesz elrugaszkodni is.

🎲 Edzettség Tulajdonságpróba:

```
 3 (Edzettség)
+2 (ék bónusz)
+1 (perem bónusz)
+k6

vs 6 (Nagyon Nehéz)
```

→ megvan biztos tudásból ✅

A kettő együtt ad annyit ami már rég biztos tudásból megvan, lehet pihenni, egy idő múlva visszatér az eredeti **Erő** Tulajdonság értéke.

⚙️ Ha egy nem képzett mászót tesznek ugyanide, annak nem lesz meg a biztos tudása a pihenéshez, tehát nem tudja visszanyerni az **Erő** Tulajdonságát sem.
