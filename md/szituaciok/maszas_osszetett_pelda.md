## Mászás képzettségpróbára összetett példa

[Mászás képzettség](../kepzettsegek.szekunder/maszas.md)

⚡ Részlet Tetves, a tolvaj küzdelmes útjából a **Szent Vágránáf ereklyéjét** őrző **Wakzahanbarr** erődmonostor cigiterasza alatti sziklafalon:

```
Mászás: 7.szint
Ügyesség: +3
Edzettség: +3
Erő: +2
Önuralom: +1
```

### ⚙️ Kezdés

A mászás elején Tetves [Mászás](../kepzettsegek.szekunder/maszas.md) képzettségpróbát dob. A terep `Nehézség: 15` (nagyon nehéz).

A táv miatt a KM [összetett képzettségróbát](../036_kepzettsegproba.md#%C3%B6sszetett-k%C3%A9pzetts%C3%A9gpr%C3%B3ba-m%C3%A1sodlagos-pr%C3%B3badob%C3%A1sok) ír elő `+1 db` próbával, így Tetvesnek egy `15`-ös és egy `12`-es próbát kell dobnia.

🔆 "Az áthajláson kell  már csak átjutnom, ott akár félseggel ki is ülhetek arra a pici párkányra és az adna egy kis szuszt. Ááá, csak ez a buzi áthajlás... de itt már kurvára alig bírom... na csak odáig még, azt jó lesz... ehehhheee,  ott a kis lépésem is.. kicsit messze, de ez van. Na lássuk..."

`Mászás(7)+Ügyesség(3) = 10 +k10`

🎲 Első dobás: `4` → `14  vs  15` → az első próba sikertelen ⛔

🎲 Második dobás: `3` → `13  vs  12` → a második próba sikeres ✅

⚙️ A második - rontott - képzettségpróba hatása:\
A lépést elérte, de nem bírja már a testsúlyát rendesen áthelyezni, a visszalépés pedig kifejezetten szuicid érzésnek tűnik.

🔆 "...annnyád!!!!! ANYÁD!!!!! úúú, baszki, mostmiafaszlegyenmiafaszlegyen..."

<br />

### ⚙️ Rontott próba után

🎲 Önuralom próba pánik ellen: `1+k6 vs 5 (Nehéz)   →` sikeres ✅

🔆 "Ááá, nem bírom sokáig, gyerünk baszki!"

⚙️ `+2`-es **Erő** bevetése: az aktuális mászás során a játékos elhasználhat pontokat karaktere `Erő` Tulajdonságából (maximum `0` értékre mehet le), amiből utána percenként `1` pont tér vissza (bővebben lásd a [Mászás képzettség leírását](../kepzettsegek.szekunder/maszas.md#er%C5%91-bevet%C3%A9se-rontott-m%C3%A1sz%C3%A1s-ut%C3%A1ni-ment%C5%91-k%C3%A9pzetts%C3%A9gpr%C3%B3ba-dob%C3%A1sn%C3%A1l)). Tetves felhasználja mind a két **Erő** pontját.

⚙️ Mászás képzettségpróba: fel tudja -e húzni magát a kitett helyzetből - erőtartalékai bevetésével?\
⚙️ A Nehézség `+3` az eredetihez képesz, így `15+3 = 18`, azaz Rendkívül nehéz próba

`Mászás(7)+Ügyesség(3)+Erő(2) = 12 + k10`

🎲 `6` → `18  vs  18` → épphogy megvan ✅
 
⚙️ Tetves `Erő` Tulajdonsága az aktuális mászás idejére `0` értékre csökkent.

🔆 "Áááá, kurvák vérit!!"

Tetves minden erejét bevetve felgyűrte magát a `11 cm` széles kiszögellésre. Ott elfér kb félseggel. Minden tagja remeg az igénybevételtől, mielőtt teljesen elhagyná magát még egy repedésbe tesz egy mászóéket amihez kiköti magát. Nem tartaná meg, de a `11 cm`-es peremmel együtt már jó, nem kell annyit kapaszkodni.

<br />

### ⚙️ [Megállás és pihenés a falon rontás után](../kepzettsegek.szekunder/maszas.md#meg%C3%A1ll%C3%A1s-%C3%A9s-pihen%C3%A9s-a-falon-ront%C3%A1s-ut%C3%A1n)

Ez **2 biztos tudást** igényel, hogy meg tudja -e tartani magát tartósan. Ebben segíti a **perem** és az **ék**.

1️⃣ **Edzettség** Tulajdonságpróba - Könnyű (`3`) → megvan biztos tudásból ✅
- Ék: `-2` Nehézség
- Perem: `-1` Nehézség
- Nagyon Nehéz (`6`) helyett `3` lett a Nehézség

2️⃣ **Mászás** képzettségpróba - Átlagos (`9`) → megvan biztos tudásból ✅
- Ék: `-6` Nehézség
- Perem: `-3` Nehézség
- Nagyon Nehéz (`18`) helyett `9` lett a Nehézség.  Könnyebb biztosítás. Sokkal könnyebb lesz elrugaszkodni is.

Az ék és a perem együtt ad annyit ami már rég biztos tudásból megvan, lehet pihenni, 2 perc múlva visszatér az eredeti **Erő** Tulajdonság értéke (`+2`).

⚙️ Ha egy nem képzett mászót tesznek ugyanide, annak nem lesz meg a biztos tudása a pihenéshez, és azon túl, hogy nem tudja visszanyerni az **Erő** Tulajdonságát sem, jó eséllyel leesik.

<br />

### ⚙️ Leesés

Lásd az [Esés magasból](eses_magasbol.md) szituáció leírását!
