## Esés magasból

```
Akrobatika próba Nehézség:
3 + (magasság²)
```

Ha például [Mászás](../kepzettsegek.szekunder/maszas.md) képzettség használata során (mint a [Mászás: összetett példa](maszas_osszetett_pelda.md)) a karakter nem képes megkapaszkodni és leesik, még mindig van esélye megúszni kisebb-nagyobb sérülésekkel a leérkezést.

Ilyenkor [Akrobatika](../kepzettsegek.primer.altalanos/akrobatika.md) képzettségpróbát kell dobnia, ahol a Nehézség `3 + magasság négyzete (méterben)`. Látható, hogy a magasság növekedésével rendkívül gyorsan nő a nehézség.

### Módosítók

```
Terep Nehézség: [-6; +3]
```

A talaj jellegétől függően kaphat a karakter a Nehézségre módosítókat.

Az alapállapot a döngölt földnek megfelelő talaj. Ennél lehet sokkal könnyebb a próba, ha például hóba esik, vagy nehezebb, ha kövezett útra, erkélyre érkezik.

### ⚡Példa

Tetves elvéti Mászás képzettségpróbáját és a [mentődobást](../kepzettsegek.szekunder/maszas.md#rontott-m%C3%A1sz%C3%A1s-pr%C3%B3ba-ut%C3%A1n-ment%C5%91-k%C3%A9pzetts%C3%A9gpr%C3%B3ba) is, lehullik egy `4 méter` magas kiszögellésről. Szerencséjére egy füves susnyába érkezik (Nehézség módosító: `-3`).

Alap Nehézség: `3 + 4x4 = 19`

Végső Nehézség: `19-3 = 16`