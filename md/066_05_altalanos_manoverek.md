### Általános manőverek listája

- [Átsiklás](#%C3%A1tsikl%C3%A1s)
- [Belharcba kerülés](#belharcba-ker%C3%BCl%C3%A9s)
- [Belharcból kibontakozás](#belharcb%C3%B3l-kibontakoz%C3%A1s)
- [Csonkolás](#csonkol%C3%A1s)
- [Ellenfél elfogása](#ellenf%C3%A9l-elfog%C3%A1sa)
- [Felállás földről](#fel%C3%A1ll%C3%A1s-f%C3%B6ldr%C5%91l)
- [Forgószél támadás](#forg%C3%B3sz%C3%A9l-t%C3%A1mad%C3%A1s)
- [Kibontakozás](#kibontakoz%C3%A1s)
- [Kiegészítő támadás](#kieg%C3%A9sz%C3%ADt%C5%91-t%C3%A1mad%C3%A1s)
- [Lábkirántás szálfegyverrel](#l%C3%A1bkir%C3%A1nt%C3%A1s-sz%C3%A1lfegyverrel)
- [Lábsöprés / Öklelés](#l%C3%A1bs%C3%B6pr%C3%A9s--%C3%B6klel%C3%A9s)
- [Lánccsapda](#l%C3%A1nccsapda)
- [Lánccsapdából szabadítás](#l%C3%A1nccsapd%C3%A1b%C3%B3l-szabad%C3%ADt%C3%A1s)
- [Lefegyverzés / Fegyvertörés](#lefegyverz%C3%A9s--fegyvert%C3%B6r%C3%A9s)
- [Leütés hátulról](#le%C3%BCt%C3%A9s-h%C3%A1tulr%C3%B3l)
- [Mesterjel](#mesterjel)
- [Mögékerülés](#m%C3%B6g%C3%A9ker%C3%BCl%C3%A9s)
- [Orvtámadás](#orvt%C3%A1mad%C3%A1s)
- [Pajzzsal öklelés](#pajzzsal-%C3%B6klel%C3%A9s)
- [Pajzsrongálás](#pajzsrong%C3%A1l%C3%A1s)
- [Rávetődés hátulról](#r%C3%A1vet%C5%91d%C3%A9s-h%C3%A1tulr%C3%B3l)
- [Területre / Pontra támadás](#ter%C3%BCletre--pontra-t%C3%A1mad%C3%A1s)
- [Távoltartás](#t%C3%A1voltart%C3%A1s)
- [Terelés](#terel%C3%A9s)

---
#### Átsiklás

Harcoló felek között, vagy akár veled harcolni vágyó ellenfél mellett elsiklani a harcérintkezés elkerülése végett.

- Nehézség: `6`
  - ± `2`  (`1` penge különbségenként) - több támadónál a legnagyobb fegyver számít
  - `+2` minden további ellenfél után
  - `-2` minden szövetséges után, aki ellenfele(i)ddel harcol
- Ellenpróba célszámba a legmagasabb ellenfél MP érték számít be
- Fázisok: `Ellenpróba (Megakasztás)`
	- **Ellenpróba** sikeres: átsiklottál a fegyveresek között. A próba kreatív figyelemeltereléssel is megúszható, KM dönt.
	- **Ellenpróba** sikertelen: átsiklottál, **DE** ellenfeleid leadhatnak fejenként egy **Megakasztás** támadást rád.
- Követelmény: -
- Taktikák: Átsiklás közben nem végezhető semmilyen Harci taktika.

**Hatás**: Sikerül átsiklanod fegyveres, esetleg harcoló ellenfeled/ellenfeleid mellett/között. Ha üldöznek, futás: támadóddal **Gyorsaság** ellenpróba. Ha megnyerted, leléptél, ha üldöződ nyerte, akkor utolért és leadhat egy támadást rád hátulról (`+10 TÉ`).

---
#### Belharcba kerülés

Átjutva a nagyobb fegyverek fenyegetésén testközelbe lavírozod magad.

- Nehézség: `9`
	- `-4`: ellenfél háttal áll
- Fázisok: `Megakasztás, Ellenpróba`
- Követelmény:
    - [Belharc](fortelyok.harci/belharc.md) - `1.fok`
	- Belharcos fegyver használata
	- **Közelharc** harcmodor használata

**Hatás**: Sikeresen bekerültél belharcba, megkapod a [Belharci szituációnál](065_01_harci_helyzetek.md#belharci-szituáció) leírt módosítókat.

**Nagy siker**: `4`-el túldobott Ellenpróbánál még sebző **Megakasztás** támadást elszenvedve is bekerülsz belharcba.

**Megjegyzés**: Ha az ellenfél úgy dönt, hogy szándékosan beengedi belharcba a karaktert, akkor nincs szükség a Manőverre, dobás nélkül megtörténik a bekerülés, amelyet kezdeményezés követ, majd a harc – immár a Belharc szabályainak megfelelően.

<br />

---
#### Belharcból kibontakozás

- Nehézség: `5`
    - `-2` Belharc fortély fokonként
    - `+2` ellenfél Belharc fortély fokaiként
- Fázisok: `Megakasztás, Ellenpróba`
    - **Megakasztás** sikertelen: a kibontakozás sikertelen, nem dobhatsz Ellenpróbát sem.
	- **Ellenpróba** sikertelen: a kibontakozás sikertelen.
	- **Ellenpróba** sikeres: kibontakoztál belharcból.
- Taktikák: Védő Taktika és Teljes Védekezés Taktika közben is végezhető.
- Ha belharcban sebzel, automatikusan, más dobás nélkül kibontakozhatsz a belharci szituációból.

**Hatás**: Sikeresen kibontakoztál belharcból. Most sima harci szituációban vagy ellenfeleddel.

<br />

---
#### Csonkolás

Nehézség: `8` (kéz), `10` (láb)

Ha le akarod vágni ellenfeled valamely végtagját (kéz, láb), akkor sikeres: [Területre támadás](#ter%C3%BCletre--pontra-t%C3%A1mad%C3%A1s) manővert kell dobnod a fenti Nehézséggel.

Továbbá megfelelő mennyiségű `ÉP` sebzést kell okoznod.

- Kéz csonkolása: (áldozat `max ÉP / 3`) (felfele kerekítve) sebzés szükséges
- Láb csonkolása: (áldozat `max ÉP / 2`) (felfele kerekítve) sebzés szükséges

---
#### Ellenfél elfogása

  - Nehézség: 10
  - Fázisok: `Végrehajtás, Ellenpróba`
  - **Végrehajtás** fázisra **NEM JÁR** a `TÉ:+20` módosító

**Hatás**: Olyan helyzetet alakítasz ki, ahol az ellenfél fegyvere már nem fenyeget, te viszont életfontosságú pont mellé helyezed fegyvered- például a nyakára teszed fegyveredet, míg ő kiszolgáltatottan féltérdre rogy. Ha megmozdul, végzel vele.

**Kijövetel**: egy ilyen helyzetből `10`-es Nehézségű [Kibontakozás](#kibontakoz%C3%A1s) Manőverrel jöhetsz ki, ahol ellenfeled megelőző **Megakasztás** támadására `TÉ:+50` módosítót kap!

---
#### Felállás földről

- Nehézség: `6`
    - `- (Akrobatika szint / 3)` (↓)
- Fázisok: `Megakasztás, Ellenpróba`

**Hatás**: Sikerült harc közben a földről feltápászkodnod, folytathatod a harcot, immár levonások nélkül.

<br />

---
#### Forgószél támadás

- Nehézség: `7 + ellenfél`
- Fázisok: `Végrehajtás, Ellenpróba`
- Ellenfél Manőver Alap: a legmagasabb értékű ellenfélé számít
- Ellenfél `VÉ`: a legmagasabb értékű ellenfélé számít

**Hatás**: Egy köríves támadásod egyszerre több ellenfelet ér el. Dobj sebzést mindegyikük ellen.

**Feltétel**ek:
- csak azokra támadhatsz így, akik mind közvetlenül ellened harcolnak
- fegyvered pengehossza nem lehet kisebb, mint ellenfeleid közül a leghosszabb fegyverrel harcolóé

<br />

---
#### Kibontakozás

- Nehézség: `5`
  - ± `2`  (`1` penge különbségenként) - több támadónál a legnagyobb fegyver számít
  - `+2` minden további ellenfél után
  - `-2` minden szövetséges után, aki ellenfeleddel harcol
- Ellenpróba célszámba a legmagasabb ellenfél MP érték számít be
- Fázisok: `Ellenpróba (Megakasztás)`
	- **Ellenpróba** sikeres: kibontakoztál. A próba kreatív figyelemeltereléssel is megúszható, KM dönt.
	- **Ellenpróba** sikertelen: kibontakoztál, **DE** ellenfeleid leadhatnak fejenként egy **Megakasztás** támadást rád.
- Taktikák: Védő Taktika és Teljes Védekezés Taktika közben is végezhető Kibontakozás.

**Hatás**: Sikerül a harcból kibontakoznod, ellenfele(i)d már nem támadhat(nak) rád. Ha üldöznek, futás: támadóddal **Gyorsaság** ellenpróba. Ha megnyerted, leléptél, ha üldöződ nyerte, akkor utolért és leadhat egy támadást rád hátulról (`+10 TÉ`).

<br />

---
#### Kiegészítő támadás

- Nehézség: `7`
- Fázisok: `Végrehajtás, Ellenpróba`
- Végbevitel követelménye:
	- Közelharc – `4.szint`
	- Forgatott fegyverre: Mesterfegyver – `1.fok`

**Hatás**: Harc közben egy támadásod helyett valamilyen csalafinta, alattomos húzást vetsz be ellenfeled ellen. Ilyen lehet például, hogy öklöddel váratlanul az arcába csapsz, vagy térden rúgod, esetleg a vállába bokszolsz, stb. Ennek a támadásodnak a sebzése `k20+0`.

Természetesen az esetleges „kiegészítők”, mint *vaskesztyű*, *szegecsek* és az **Erőbónusz** szintén beleszámítanak a sebzésbe. Ha a sebzés legalább `5`, akkor a fentieken kívül ellenfeled elveszíti következő támadását.

<br />

---
#### Lábkirántás szálfegyverrel

Csak kétlábú ellenfelek ellen alkalmazható, több lábbal rendelkező ellenfélnél **Ökleléssel** kell próbálkoznod.

- Nehézség: `6`
	- `-2`: Kifejezetten lábkirántásra alkalmas fegyverrel
- Fázisok: `Végrehajtás, Ellenpróba`
- Követelmény:
	- Lándzsavívás – `6.szint`
	- Szálfegyver használata
	- Súlyos / nehézpáncélos ellenfélnél opcionális Erőpróba (KM dönt). Ez a tényező kevésbé hangsúlyos, mint a sima **Gáncsolásnál**.

**Hatás**: Sikeresen kihúztad szálfegyvereddel ellenfeled lábát, aki a földre zuhan. Felállnia csak sikeres [Felállás földről](#fel%C3%A1ll%C3%A1s-f%C3%B6ldr%C5%91l) manőver alkalmazásával sikerülhet. A továbbiakban a [Földön fekve](065_01_harci_helyzetek.md#földön-fekve) módosítói vonatkoznak rá.

<br />

---
#### Lábsöprés / Öklelés

Harc közben kirúgod ellenfeled lábát, vagy nekifutásból felökleled. A hatás ugyanaz.

- Nehézség: `8`
- Fázisok: `Végrehajtás, Ellenpróba`
- Követelménye:
  - Előnyös helyzet
  - Aktuális harcmodor: - `5.szint`

**Hatás**: Sikeresen földre vitted ellenfeled - vagy kirúgtad a lábát, vagy felöklelted. Földre zuhan, felállnia csak sikeres [Felállás földről](066_05_altalanos_manoverek.md#felállás-földről) manőver alkalmazásával sikerülhet. A továbbiakban a [Földön fekve](065_01_harci_helyzetek.md#földön-fekve) módosítói vonatkoznak rá.

<br />

---
#### Lánccsapda

Láncos fegyverekkel hajthatod vége.

- Nehézség: `9`
- Fázisok: `Végrehajtás, Ellenpróba`
- Követelmény:
  - Használt láncos fegyverre [Mesterfegyver fortély](fortelyok.harci/mesterfegyver.md) – `1.fok`
  - Minimum `0,5 penge` nagyságú fegyver ellen lehet használni

**Hatás**:
- Láncos fegyvereddel foglyul ejted ellenfeled pengéjét, melyet a továbbiakban nem tud használni, amíg ki nem szabadítja azt. 
- Ha ellenfeled elengedi, akkor gyakorlatilag sikeres Lefegyverzéssé változik a Manőver
- továbbra is kezében tartja:
  - [Harc helyhez kötve](065_01_harci_helyzetek.md#helyhez-kötve) módosítói sújtják
  - Ha másik keze üres, akkor [Pusztakezes harc](065_01_harci_helyzetek.md#pusztakezes-harc) harcértékekkel harcol
  - Kétkezes harc esetén a továbbiakban a másik kezében tartott fegyver harcértékeivel küzd.
- a foglyul ejtett fegyverre a [Lefegyverezés](#lefegyverz%C3%A9s--fegyvert%C3%B6r%C3%A9s) Manőver csak `5`-ös Nehézségű
- A fegyvert kiszabadítani [Lánccsapdából szabadítás](#l%C3%A1nccsapd%C3%A1b%C3%B3l-szabad%C3%ADt%C3%A1s) Manőverrel lehet.

<br />

---
#### Lánccsapdából szabadítás

Láncos fegyverrel foglyul ejtett fegyveredet kiszabadítod.

- Nehézség: `7`
- Fázisok: `Ellenpróba`

**Hatás**: kiszabadítottad fegyveredet a láncos csapdából.

---
#### Lefegyverzés / Fegyvertörés

Ha meg akarod fosztani ellenfeledet fegyverétől, vagy kiütve kezéből, vagy annak eltörésével, akkor lefegyverezés manővert kell alkalmaznod. Azokra a Harcmodorokra és fegyverre kapod meg az adott szint bónuszát, amelyek követelményeit teljesíted. Karmok és szarvak ellen nem használható a Manőver, ott **Csonkolás** szükséges. Hogy fegyvercsellel, végtagsebzéssel, vagy fegyvertöréssel fosztja meg ellenfelét a karakter, arról a KM dönt és az esetleges módosítókat is ő határozza meg.

- Nehézség: `10`
	- `+2`: fegyvertörés. Nehezebb, mint a lefegyverzés.
	- `+0`:  fából készült szálfegyverek törése (könnyebb, mint az alap fegyvertörés)
	- `[-2;+2]`: a használt fegyver mennyire alkalmas a másik fegyver elvételére. KM dönt.
- Fázisok: `Végrehajtás, Ellenpróba`
- Követelmény: Harcmodor – `5.szint`

**Hatás**: A lefegyverzés/fegyvertörés sikeres. Ellenfeled kezéből kihullik a fegyver, vagy eltörik.

<br />

---
### Leütés hátulról

Hasonlatos az Orvtámadáshoz, de itt nem a minél nagyobb sebzés, hanem az ájulás a cél. A **Nehézség** a [Területre támadás](#ter%C3%BCletre--pontra-t%C3%A1mad%C3%A1s) Manőverből származtatott, könnyített érték.

- Nehézség: `6`
    - `-2`: [Harci anatómia](fortelyok.harci/harci_anatomia.md) fortély minden foka után
    - `+0`: Sisak nélküli célpont
    - `+3`: Sisakos célpont, ha tarkón ütés lehetséges
- Fázisok: `Végrehajtás, Ellenpróba`
    - `V` fázisban: `Célpont VÉ = Mozgás jellegétől függő érték` (lásd [Észrevétlen támadás](065_01_harci_helyzetek.md#észrevétlen-támadás))
- Követelmény:
  - [Észrevétlen támadás](065_01_harci_helyzetek.md#észrevétlen-támadás) harci helyzet → e nélkül csak sima [Hátulról támadás](065_01_harci_helyzetek.md#hátulról-támadás) harci helyzet lenne
  - [Hátulról támadás](065_01_harci_helyzetek.md#hátulról-támadás) harci helyzet
  - Célpont elfszabású anatómiával
  - Zúzófegyver (akár fegyver markolat), vagy Puszta kéz mint támadó fegyver

**Hatás**:
- Ha a sebzés eléri az áldozat `Max ÉP / 4 ↓` értéket, akkor az az eszméletét veszti.
- Ha nem éri el, akkor az áldozat eszméletén marad, de [Kábulat](065_01_harci_helyzetek.md#kábult--bódult--megrendült) módosítóival harcol tovább. A **Hátulról támadás** szituáció megszűnik.
- A sebzés `KT` sebesülésként jelenik meg mindkét esetben.

**Megjegyezés**: a **Fegyver markolat** sebzése: `k20 + 0 SP + Erőbónusz` (Zúzó)

---
#### Mesterjel

A használt fegyver csak valamilyen (legfeljebb 1 penge hosszú) hegyes szúrófegyver lehet.

- Nehézség: `10-12` (A jel bonyolultságától függ)
- Fázisok: `Végrehajtás, Ellenpróba`
- Követelmény: Mesterfegyver – `2.fok`

**Hatás**: Sikeres manőver esetén képes vagy mesterjeledet belekarcolni ellenfeled ruhájába/bőrébe.

<br />

---
#### Mögékerülés

Megpróbálsz ellenfeled mögé kerülni. Nem titokban, sunnyogva, lopakodva, hanem ügyes helyezkedéssel mozogsz a megfelelő helyre. Minél többen vagytok, minél nagyobb a túlerő, annál könnyebb a dolgod.

- Nehézség:
  - `8`: egy:kettő túlerő esetén
  - `6`: egy:három túlerő esetén
  -  `4`: egy:négy+ túlerő esetén
- Fázisok: `E`

**Hatás**: sikerült ellenfeled hátába kerülnöd, megkapod a [Hátulról támadás](065_01_harci_helyzetek.md#hátulról-támadás) bónuszait. Ellenfeled dönthet úgy, hogy mostantól inkább veled foglalkozik, de ekkor azon szövetségesed, akivel eddig harcolt, kapja meg a **Támadás hátulról**, vagy a [Félhátulról támadás](065_01_harci_helyzetek.md#félhátulról-támadás) bónuszait - attól függően, hogy milyen pozícióban van.

<br />

---
#### Orvtámadás

Ha sikeres **Észlelés + Érzékenység** vs. **Lopakodás/rejtőzés** ellenpróbát dobtál és sikerült észrevétlenül ellenfeled mögé kerülni, megpróbálhatsz így végezni vele.

- Nehézség: [Területre támadás](#ter%C3%BCletre--pontra-t%C3%A1mad%C3%A1s) manőver adott Nehézsége `-3`. Az ott leírt lehetséges célterületekből választhatsz.
- Fázisok: `Végrehajtás, Ellenpróba`
  - `V` fázisban: `Célpont VÉ = Mozgás jellegétől függő érték` (lásd [Észrevétlen támadás](065_01_harci_helyzetek.md#észrevétlen-támadás))
- Követelmény: [Észrevétlen támadás](065_01_harci_helyzetek.md#észrevétlen-támadás), [Hátulról támadás](065_01_harci_helyzetek.md#hátulról-támadás) harci helyzetek
- **Hatás**:
  - a választott helyre támadsz anélkül, hogy ellenfeled ennek tudatában lenne
  - Sebezz, ahogy a fegyvered sebez + a [Harci Anatómia](fortelyok.harci/harci_anatomia.md) bónuszait megkapod

<br />

---
#### Pajzzsal öklelés

- Nehézség: `7`
    - ± **Erő** különbség
    - Ellenfél minden **Pajzshasználat** foka után `+2` (ha használ épp pajzsot ő is)
- Fázisok: `Végrehajtás, Ellenpróba`
- Követelmény:
  - Aktuális harcmodor: - `5.szint`
  - Pajzshasználat – `2.fok`
  - Nagy és Közepes pajzzsal lehetséges csak

**Hatás**: Pajzsoddal sikeresen feldöntötted ellenfeled, aki ettől kezdve a [Harc földön fekve](065_01_harci_helyzetek.md#földön-fekve) helyzet módosítóival harcol. Felállnia csak sikeres [Felállás földről](066_05_altalanos_manoverek.md#felállás-földről) manőver alkalmazásával sikerülhet.

<br />

---
#### Pajzsrongálás

Szándékosan rongálod ellenfeled pajzsát, csökkentve annak Védő Értékét.

- Nehézség: `6`
- Fázisok: `Végrehajtás, Ellenpróba`
- Követelmény: Aktuális harcmodor - `6.szint`, `Erő: +1`
- Speciális: Ez ellen a manőver ellen nem számít a pajzs adta Védő Érték!

**Hatás**: Sebzést dobsz. Zúzó- és kétkezes fegyverek sebzése (SP) `1:1`-ben csökkenti ellenfeled pajzsának **Védő Értékét** (véglegesen).

<br />

---
#### Rávetődés hátulról

Ha sikeres **Észlelés + Érzékenység** vs. **Lopakodás/rejtőzés** ellenpróbát dobtál és sikerült észrevétlenül ellenfeled mögé kerülni, megpróbálkozhatsz a nyakába/hátára ugrani.

- Nehézség: `7`
- Fázisok: 
  - Észrevétlen támadás esetén: `Ellenpróba`
  - Nincs Észrevétlen támadás: `Végrehajtás, Ellenpróba`  (`V`: standard, fegyveres VÉ ellen)
- Követelmény: [Észrevétlen támadás](065_01_harci_helyzetek.md#észrevétlen-támadás), [Hátulról támadás](065_01_harci_helyzetek.md#hátulról-támadás) harci helyzetek

**Hatás**:
- Ellenfeledre vetetted magad, rácsimpaszkodsz a hátára.
- [Belharci szituáció](065_01_harci_helyzetek.md#belharci-szituáció)
- [Hátulról támadás](065_01_harci_helyzetek.md#hátulról-támadás) bónuszait folyamatosan megkapod, amíg ellenfeled a [Belharcból kibontakozás](#belharcb%C3%B3l-kibontakoz%C3%A1s) manőverét meg nem dobja `+2` Nehézséggel.

<br />

---
#### Területre / Pontra támadás

Meglepetés esetén is kell **Ellenpróbát** dobni

- Nehézség:
    - `1-9`: páncéllal nem fedett területre támadni. Páncéllal lefedettségétől függ. Példa: 60% lefedettség → **Nehézség**: `6`
    - `8`: egy adott végtagra támadni
    - `10`: egy adott (nagy érme méretű) pontra támadás
        - Csak Szúrófegyverrel
        - [Harci Anatómia](fortelyok.harci/harci_anatomia.md) harci fortély **SP bónusza** csak itt használható - ha vértmentes pont a cél.
        - [Kínokozás](fortelyok.harci/kinokozas.md) harci fortély **Fájdalomtűrés hatása** csak itt használható - ha vértmentes pont a cél.
    - `12`: Szemkiszúrás
- Nehézség módosítók:
    - `0`: egykezes kardvívó fegyverekkel, Puszta kéz
    - `+2`: zúzófegyverekkel
    - `-2`: Rapír/Tőrkard
    - `+2`: [Roham](065_02_harci_taktikak.md#roham-taktika) alkalmazása esetén
- Fázisok: `Végrehajtás, Ellenpróba`
	- Végrehajtás során **❗ nem kapod meg a +20 TÉ módosítót ❗**, sima támadást dobsz! Ha a Végrehajtás sikeres, dobhatod az Ellenpróbát.
- Követelmény: Aktuális harcmodor - `6.szint`

**Hatás**: Az általad kiszemelt területre sikerül leadnod a támadásod, sebezz, ahogy szoktál. Érme méretű, páncéllal nem fedett terület eseténa [Harci Anatómia](fortelyok.harci/harci_anatomia.md) **SP** bónusz érvényesül.

**Kapcsolódik**: [Kínokozás](fortelyok.harci/kinokozas.md) fortély.

<br />

---
#### Távoltartás

Ha kezedben legalább `1` pengével nagyobb fegyver forog, mint Ellenfeled kezében, akkor megpróbálhatod távoltartani őt, így nem tudja leadni támadását.

- Nehézség: `5`
- Fázisok: `Megakasztás*  Ellenpróba`
- Követelmény:
    - fegyvered mérete legalább `1` pengével nagyobb, mint ellenfeledé
    - Harcmodor - `5.szint`

**Hatás**: leadhatsz `TÉ:+20`-szal egy Megszakító támadást (speciális eset, mert itt TE alkalmazhatod ezt a fázist). Ha a támadás sikeres, akkor nem okozol sebzést, de ellenfeled elveszíti következő támadását.

**Fontos**: ne feledd, hogy ha egy harcon belül újra alkalmazod ezt a Manővert, az Nehézsége már  `+2`-vel magasabb lesz!

<br />

---
#### Terelés

Alkalmazható egyszerre, csoportosan is. Csoportot terelni nehezebb. Ilyenkor emelkedik a nehézség (KM dönt).

- Nehézség: `8`
	- `[-4;+2]`: Harci alakzatban használva. Az alakzatok jellemzőit ismerve a KM dönt.
- Fázisok: `Ellenpróba`
- Követelmény: Aktuális harcmodor - `6.szint`
- Ha az ellenfél jelentősen nagyobb méretű az alkalmazónál, a KM emelheti a Nehézséget `[1-4]`

**Hatás**: arra tereli az ellenfelet, amerre akarja. Hátrálásnál nem kell használni, az megy magától!

<br/>

---

🔗 [Belharcos Manőverek listája](066_06_belharcos_manoverek.md) →

⚜️ [Nyitóoldal](start.md#6-harcrendszer-%EF%B8%8F)
