# km100

Egy fantasy világokra tervezett komplett, asztali (papír, kockák) szerepjáték rendszer ([CC](LICENSE)).

→ [km100 szabályrendszer](./md/start.md)

---
## Fejlesztés

![](https://progress-bar.dev/98/?title=Karakteralkotás%20%20%20%20%20%20%20%20%20%20%20%20&width=400&color=babaca)\
![](https://progress-bar.dev/90/?title=K%C3%A9pzetts%C3%A9grendszer%20%20%20%20%20%20%20%20%20&width=400&color=babaca)\
![](https://progress-bar.dev/20/?title=K%C3%A9pzetts%C3%A9gek%20kidolgzotts%C3%A1ga&width=400&color=babaca)\
![](https://progress-bar.dev/70/?title=Fort%C3%A9lyok%20kidolgzotts%C3%A1ga%20%20%20&width=400&color=babaca)\
![](https://progress-bar.dev/60/?title=H%C3%A1tterek%20kidolgzotts%C3%A1ga%20%20%20%20&width=400&color=babaca)\
![](https://progress-bar.dev/85/?title=Harcrendszer%20%20%20%20%20%20%20%20%20%20%20%20%20%20%20&width=400&color=babaca)\
![](https://progress-bar.dev/10/?title=M%C3%A1giarendszer%20%20%20%20%20%20%20%20%20%20%20%20%20%20&width=400&color=babaca)

---
## Filozófia

A km100 egy nagyfokú realitásra törekvő rendszer sok szabállyal, mégis gördülékenynek tűnik játék során. Ennek oka, hogy a legtöbb számolást igénylő feladatot karakteralkotási időbe száműztünk. Így egy karakter megalkotása több időt vehet igénybe, viszont rendkívül egyedi, specializált végeredményt kapunk.

Az első mindig a misztikus, kalandos történet hangulata és annak karakterei - a rendszer csak "másodhegedűs", ami a mesélő keze alá dolgozik és "aláteszi" a kereteket, minél "láthatatlanabb", annál jobb. Az elképzelt cél egy már-már regényszerű, drámai, színészet-közeli szerepjátékot megvalósítható közeg, amit a háttérből erősen támogat a "szürke eminenciás" szabályrendszer, amely tág kereteket biztosít a kreativitásra, aztán viszont a háttérbe húzódik. A legjobb, ha egy olyan tág "kerítést" von a rendszer, hogy a játékos azt érezze, egy végtelen, rengeteg lehetőséget rejtő erdőben van, nem egy kerítéssel bekerített fenyvesben (mint ahogy amúgy). Az ilyen világ veszélyesebb, mint mondjuk egy narratív rendszer puhán körülölelő karjai, de magasabb szabadságérzetet is élhetünk át.

A számos szabály ellenére sok helyen pont nem találunk számolást igénylő cselekedeteket, így a rendszer jobban jutalmazza az egyedi ötleteket és a nem-kockadobós szituációk kötetlensége is jobban a **szerep**játékra helyezi a hangsúlyt.

Ha viszont a játékosnak van egy (nem feltétlenül harci) jó ötlete, taktikája, akkor jól definiált szabályokat, eszközöket kap hozzá, hogy azt megvalósítsa. Mikor mégis belép a rendszer, olyankor a komplexebb események során a számolási terheket tudatosan eloszthatjuk a játékos és mesélő között. Ez utóbbi tehermentesítése is fontos szempont. Vannak "félkész" értékek, amiket a játékos (még dobálás előtt) előre kiszámolhat - így gyorsítva a játékot.

A játékosok kreativitásának kiemelt mértékű jutalmazása nagyon fontos - ez a szituációk eltérő jellegének előtérbe helyezésével érhető el, az ötletes megoldások, jó szituáció-felismerés nagy előnyt adhat harci helyzetekben (is).

---
## Harcrendszer

A harcrendszer kiemelten alapoz a szituációk eltérő voltára, ugyanaz a két karakter más-más körülmények, fegyverek, páncélok és taktikák alkalmazásával gyökeresen más esélyekkel indul, így aki ésszel harcol, nagyon sokat nyerhet. A csapatmunka és a taktikus gondolkodás - akár egy kis létszámú különleges egységnél - egészen erős következményeket is elérhet, mint például mindössze egy jólirányzott tőrszúrás okozta teljes győzelem a megfelelő időben és elkőkészítéssel.

A lőfegyverek alapesetben rendkívül halálosak, viszont a vérteknek szintén nagy szerep jut (nem csak) ennek ellensúlyozására, illetve a célpont láthatósága, mozgása is sokat nehezít.

---
## Mágia

Misztikus elemekben erős hangsúly van a hangulati és szituáció-függő aspektuson és a mágia kiszámíthatatlanságán: a mágia NEM egy alternatív fizika. Ugyanaz a varázslat máshogy viselkedhet, vagy könnyebb/nehezebb a körülmények/együttállások/alkalmazó személyétől/hatalmától függően. Egyes varázslatok fizikailag is kimerítőek lehetnek.

Mágiában kisebb/nagyobb mellékhatások jelennek meg, különösen nagy hatalmú varázslatok esetében. Papi mágiában igencsak számít az adott isten aktuális "befolyása" a világon, a papok hatalom tekintetében nem tekinthetőek egyenlőnek.

---
## Szociális ismeretek
Szociális képzettségekből egyedül az "**Etikett**" létezik, a meggyőzés, megfélemlítés, átverés jellegű szituációk a KM és a játékos közti párbeszéden, illetve az elképzelt karakteren múlik, ezeket csak kapcsolódó fortélyok könnyíthetik meg, de nem pótolhatják. Az ilyen jellegű helyzetek eredménye egy "**Emberismeret**" képzettségpróba, ahol a célszámot a KM határozza meg az előadás alapján, így a rendszer a **_szerep-játékra_** helyezi a hangsúlyt - szemben például egy számítógépes játékkal, ahol ezen értékek is mind számszerűsítve vannak. Az élő játék egyik legnagyobb előnyét fontosnak tartottuk kiemelten kezelni.

A km100 rendszerében nincsenek kasztok, egyes jellemzőket szabad pontokból, másokat KP elköltésével lehet növelni.

---
## Számok

### Ingyenes pontok

- **Tulajdonságok**: Erő, Edzettség, Ügyesség, Gyorsaság, Intelligencia, Emlékezet, Önuralom, Érzékenység
- **Származtatott Harcértékek**: KÉ, TÉ, VÉ, CÉ, MFP (Manőverfejlesztő Pont)
- **Szabad Hátterek**: Szabad Pontok (SzP) költhetőek rá

### KP költésével növelt értékek

- **Képzettségek**: Harci, Fizikai, Alvilági, Művészeti, Világi, Tudományos, Misztikus, **Tradíciók** (Mágikus, Papi, Fejvadász, Faji, Slan), Mágiaiskolák (Magas, Vulgár, Ordani tűz, Bárd, Sámán, Ork énekmondói, Rituális)
- **Fortélyok**: Általános, Harci, Misztikus
- **Harcérték módosítók** (HM/CM)

---
## A km100 rendszer története

A km100 egy nonprofit szabályrendszer M\* világához, amely háziszabályok gyűjteményeként indult, majd nulláról újrakezdve egy önálló rendszerré nőtte ki magát. Fejlesztése (2004 óta) aktívan folyik.

A km100-nak nem célja helyettesíteni a hivatalos szabályrendszert, amely a régi rendszerrel való viszonylagos szabályrendszeri és hangulati kompatibilitást próbálta megőrizni. A km100 a haladó játékosoknak készült, akiknek nem fontos a régihez való kötődés, szívesen kipróbálnak egy kompromisszumok és \"nosztalgia nélküli\" rendszert.

Az évek során több \"alapmotort\" fejlesztettünk és dobtunk ki (ez leginkább a képzettségrendszerre igaz). Nem célunk (már) a teljesen eredeti és új rendszer kitalálása, több ötletet, megoldást, bevallottan más - már bizonyított - rendszerekből lestünk el. A cél, hogy a saját és más rendszerek jól működő részeit egy jól teljesítő, nem túlbonyolított, mégis logikus egységbe foglaljuk és pótoljunk (nekünk) régóta fájó hiányokat, vagy idegesítő logikátlanságokat.

---
## Licenc
A rendszer nonprofit, soha semmilyen anyagi, vagy egyéb ellenszolgáltatást nem kérünk, vagy fogadunk el, viszont minden dokumentumra a `Creative Commons` licenc feltételei érvényesek. [Bővebben itt](LICENSE).

---

→ [km100 szabályrendszer](./md/start.md)

---
**km100**: Nonprofit szabályrendszer a M\* világához

**Kapcsolat**: `km100rpg _kukac_ protonmail _pont_ com`

Ailtas, Kaktusztea, 2004-2024 ([CC](LICENSE))
